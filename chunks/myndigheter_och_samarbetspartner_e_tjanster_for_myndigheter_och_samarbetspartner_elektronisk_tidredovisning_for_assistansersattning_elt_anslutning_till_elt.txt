Anslutning till ELT - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Anslutning till ELT
Det är bara systemleverantörer som kan teckna avtal med oss om anslutning till ELT. Om du vill ansluta dig till tjänsten behöver du installera den utrustning som krävs för anslutning och åtkomst till ELT. Först måste du säkerställa att allt fungerar i testmiljön innan vi kan ansluta till produktionsmiljön.
Användarstöd för ELT
Så här ansluter du som systemleverantör dig till ELT
Systemleverantören tar del av allmänna villkor för tjänsten samt annan relevant information som presenteras på vår webbplats.
Systemleverantören beställer ett certifikat hos Expisoft AB. Det behöver göras tidigt i anslutningsprocessen. Innan några tester mot Försäkringskassan kan göras måste certifikat som krävs installeras. Certifikatet behöver förnyas vartannat år.
Systemleverantören fyller i ”anslutningsavtal till ELT” och skickar in till oss. Avtalet ska undertecknas av behörig firmatecknare för systemleverantören.
Beställningen kvalitetssäkras genom olika kontroller av oss.
Vi lägger in systemleverantören som användare.
Vi skickar anslutningsuppgifter till systemleverantören för anslutning till testmiljön för att verifiera den tekniska lösningen.
När vi ser en godkänd anslutning till testmiljön skickar vi anslutningsadress så att systemleverantören driftsätts i produktionsmiljön.
Systemleverantören är klar för att skicka in skarpa elektroniska tidsredovisningar.
Om underlaget är komplett, samt om du som systemleverantör har utfört dina installationer och de uppkopplingar som krävs, handläggs anslutningsavtalet normalt inom tio arbetsdagar från att avtalet kommit in till oss. När anslutningen är klar och det är möjligt att använda tjänsten är avtalet bekräftat från oss.
Du som systemleverantör ansvarar för att kontinuerligt ta del av information som publiceras här på vår webbsida samt löpande underrätta oss om eventuella förseningar eller driftstörningar i tjänsten hos er.
Protokoll
Till Försäkringskassan inkommer en fil/fråga i XML-format. Frågan och Försäkringskassans svar kan förmedlas via någon av följande protokoll:
SHS2
WebService.
Anslutningen till tjänsten är synkron.
Certifikat
Extern systemleverantör behöver certifikat för server och signering. Systemleverantören som kommunicerar med Försäkringskassan ska alltså använda certifikat, som utfärdas av externa företag. Detta certifikat behöver beställas tidigt i anslutningsprocessen.
Testmiljöer
Testmiljön för ELT vänder sig till systemutvecklare för att testa och utveckla integrationer mot tjänsten.
Syftet med testmiljön är att skapa ett bättre stöd för anslutning till tjänsten ELT samt stöd vid förändringar av anslutningsgränssnittet ELT.
Genom testmiljön ges möjlighet
att bygga anslutningen mot Försäkringskassan säkert innan produktionssättning
till tester (anslutningstest).
Testmiljön innehåller de versioner som produktionsmiljön av tjänsten ELT stödjer, det vill säga senaste version samt föregående version.
Kommande version kommer finnas i testmiljön en tid innan den nya versionen driftsätts i produktionsmiljön. Då syftet med testmiljön är att underlätta och ge ett stöd vid anslutning av ELT fungerar testmiljön på samma sätt som den skarpa versionen. Anropet och svaret görs enligt gällande schema för ELT.
Testmiljön får användas för att utföra anslutningstester. Den är inte skapad för att utföra prestanda, lasttester eller funktionstester.
WSDL-fil
I denna finns både rotelement och inlämningsadress. Aktuell WSDL-fil är publicerad på informationsportalen för tjänsten:
Användarstöd för ELT
Inlämningsadress för TEST
Ny adress, tillgänglig från och med 2020-09-21
https://shsext.forsakringskassan.se:8020/shs2/FK.ASE.Tidredovisning.ext
 Länk till annan webbplats.
IP-nummer: 194.71.80.30
DNS: shsext.forsakringskassan.se
CN i certifikatet stämmer med inlämningsadressen
shsext.forsakringskassan.se
Inlämningsadress i produktion
https://shs.forsakringskassan.se:7020/shs2/FK.ASE.Tidredovisning
 Länk till annan webbplats.
IP-nummer: 194.71.65.32
DNS: shs.forsakringskassan.se
CN i certifikatet stämmer med inlämningsadressen
shs.forsakringskassan.se
Allmänna villkor ELT
Allmänna villkor ELT
 Pdf, 70 kB, öppnas i nytt fönster.
Anslutningsavtal ELT
Anslutningsavtal ELT
 Pdf, 34 kB, öppnas i nytt fönster.
Teknisk support
Om du som systemleverantör har tekniska frågor om tjänsten kan du mejla dem till vår support. Ange ”Systemleverantör assistansersättning” i ämnesraden. Glöm inte att skicka med ditt namn, mejladress och mobilnummer så vi kan kontakta dig om det skulle behövas. Inga andra personuppgifter får anges.
svarsulev@forsakringskassan.se
Om du är anordnare och har frågor om tjänsten ska du vända dig till din systemleverantör.
Frågor och svar
Vi har genererat xml från xsd-filerna. Är det den xml:en som vi ska skicka in i webtjänsten?
Ja, det är den filen som ni kommer att behöva skicka, men med riktiga data.
Finns det någon länk, där vi kan testa formatet på xml-filen, och kanske senare data som skickas in?
Nej, vi har inte något sådant.
Finns det exempelfiler för hur xml-filerna ser ut?
Det finns verktyg för att generera xml från xsd-filer. Här är ett exempel på en
xml som är genererad från tidredovisning_extern_v1.xsd.
<ns:Tidredovisning
xmlns:ns="http://schema.forsakringskassan.se/integration/isassistansersattning/tidr
edovisning/1">
<ns:id>string</ns:id>
<ns:redovisningsmanad>YYYY-MM</ns:redovisningsmanad>
<ns:personSomHarAssistans>
<ns:personnummer>YYYYMMDDNNNN</ns:personnummer>
<ns:fornamn>string</ns:fornamn>
<ns:efternamn>string</ns:efternamn>
</ns:personSomHarAssistans>
<ns:assistent>
<ns:personnummer>YYYYMMDDNNNN</ns:personnummer>
<ns:fornamn>string</ns:fornamn>
<ns:efternamn>string</ns:efternamn>
<ns:kollektivavtal>true/false</ns:kollektivavtal>
</ns:assistent>
<!--Zero or more repetitions:-->
<ns:berakningsperiod>
<ns:fromDag>2015-01-01</ns:fromDag>
<ns:tomDag>2015-01-31</ns:tomDag>
</ns:berakningsperiod>
<!--You have a CHOICE of the next 2 items at this level-->
<ns:anstalldAvPersonSomHarAssistans>true/false</ns:anstalldAvPersonSomHarAssis
tans>
Hur lägger man till flera assistenter i samma fil?
Det går inte att lägga flera assistenter i samma fil. Det måste vara en fil per assistent och brukare.
När man beställer ett certifikat så måste man ange ett servernamn. Ska det bestämmas i samråd med Försäkringskassan?
Servernamn är på er sida och Försäkringskassan har inga synpunkter på vad ni väljer där.
Vi har flera olika assistansbolag som kunder, måste vi skaffa ett certifikat per assistansbolag eller räcker det med ett certifikat för oss som systemleverantör
Det räcker med ett certifikat för er som systemleverantör.
Den text som visas vid signering, ska ju vara enligt era instruktioner. Kan man lägga till en text till det?
Nej. Texten är till för att koppla ihop det man ser när man signerar med det totala innehållet i det data som krypteras och skickas över till oss. Det här för att det ska bli uppenbart vad som signerats i någon juridisk mening.
Texten har tagits fram i samarbete med experter på signering, bland annat från bankID, som har erfarenhet av juridiken kring detta. Man kan inte ändra eller lägga till text.
Går det bra att skicka samma tidredovisning (av samma assistent och brukare med samma uuid) flera gånger till FK? Om det är okej, är det den senaste inskickad tidredovisningen som gäller?
Ja, det går. Men det kommer att vålla förvirring i handläggningen och en handläggare måste manuellt gå in och hantera tidredovisningen vilket kan fördröja handläggningen.
Assistansanordnaren har skickat in felaktiga uppgifter och fått en utbetalning, kan anordnaren skicka en rättelse?
Ny räkning och tidsredovisning kan skickas in, det spelar ingen roll om tidsredovisningen skickas in elektroniskt eller inte.
Utredning gällande utbetalningen görs på samma sätt som om handlingarna hade kommit med post, både de felaktiga och de rättade handlingarna.
Kan man underlätta felsökning i produktion?
Spara ner responsen när en tidredovisning är inlämnad i en logg eller liknande för eventuell felsökning i produktion. Vi returnerar ett ”tx-id” som kan användas för att enkelt spåra anropet i våra system.
Exempel:
<soapenv:Envelope xmlns:soapenv="http://schemas.xmlsoap.org/soap/envelope/">
<soapenv:Body>
<SkickaTidredovisningResponse xmlns="urn:shs:emottagning:SkickaTidredovisning:1">
<tx–id>14e81789-715d-497b-b63c-eada732800eb</tx–id>
</SkickaTidredovisningResponse>
</soapenv:Body>
</soapenv:Envelope>
Hur kan man hantera rapporten med transaktions ID: tx-id?
Man kan använda transaktions ID i felsökningssammanhang. Så det kan vara bra att logga. I övrigt så används det inte.
Hur gör jag som anordnare för att kunna skicka in via ELT?
Du behöver ha en systemleverantör som har ett system som kan användas för elektronisk tidsredovisning till Försäkringskassan. Här kan du se vilka systemleverantör som har avtal med Försäkringskassan.
Elektronisk tidsredovisning för assistansersättning, ELT
Ska jag som anordnare teckna avtal?
Nej, det är systemleverantören som tecknar avtal med Försäkringskassan.
Är det något jag som anordnare måste tänka på innan vi skickar in?
Ja, både anordnare och alla assistenter måste signera tidredovisningarna med bank-ID.
Senast uppdaterad 
15 februari 2025