Merkostnadsersättning för vuxna - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Merkostnadsersättning för vuxna
Merkostnadsersättning kan ersätta extra kostnader som du har på grund av en funktionsnedsättning. Det gäller om Försäkringskassan bedömer att du har merkostnader på mer än 14 700 kronor per år.
På den här sidan
        Letade du efter något annat?
    
Merkostnadsersättning för barn
Så här fungerar merkostnadsersättning
Kan jag få merkostnadsersättning?
 
Du kan ha rätt till merkostnadsersättning om det här stämmer in på dig:
 
 
Du har en funktionsnedsättning som kommer att finnas kvar minst 1 år
 
 
 
Försäkringskassan bedömer att dina kostnader kan räknas som merkostnader
 
 
 
Dina sammanlagda merkostnader är minst 14 700 kronor per år
 
 
 
Du har fyllt 18 år
 
 
 
Du är försäkrad i Sverige
 
 
Hur mycket kan jag få?
Om du blir beviljad merkostnadsersättning får du pengar varje månad. Beloppet beror på hur stora merkostnader Försäkringskassan bedömer att du har per år. Det högsta beloppet som går att få är 3 430 kronor i månaden år 2025.
Du betalar ingen skatt på merkostnadsersättningen.
Se aktuella belopp för merkostnadsersättning 
Om du är blind eller har en grav hörselnedsättning
Du som anses blind (till exempel saknar ledsyn) eller har en grav hörselnedsättning kan ansöka om merkostnadsersättning på garanterad nivå. Det innebär att vi inte bedömer dina extra kostnader. I stället får du en viss nivå av ersättning.
Du som anses blind har rätt till den högsta nivån av merkostnadsersättning. Men om du har sjukersättning, aktivitetsersättning eller ålderspension på heltid, så har du rätt till ersättning på den näst lägsta nivån.
Du som har en grav hörselnedsättning har rätt till den näst lägsta nivån av merkostnadsersättning.
Om du har kostnader över nivån som gäller för din funktionsnedsättning så kan du ansöka om att vi ändå prövar dina kostnader, i stället för att ge dig den garanterade nivån.
Gör så här för att ansöka
 
Steg
 1
 
Räkna på hur stora kostnader du har
 
När du ansöker ber vi dig fylla i dina kostnader per år. Därför är det bra om du förbereder dig genom att räkna på dina extra kostnader redan i förväg.
Men om du hellre vill beskriva dina kostnader muntligt för en handläggare, så kan du välja det alternativet i ansökan.
Stöd för att räkna ut dina extra kostnader
Det är vanligt att till exempel regionen eller kommunen ersätter vissa extra kostnader vid funktionsnedsättning. Då kan du inte få merkostnadsersättning för dem. Till exempel går det att få hjälpmedel från vården, eller bostadsanpassning från kommunen.
Se vad som gäller för att få hjälpmedel från vården (1177.se)
 Länk till annan webbplats, öppnas i nytt fönster.
När du räknar ut dina extra kostnader kan du använda information från exempelvis Konsumentverket. De har sammanställt så kallade normala kostnader för både individer och hushåll. Tänk på att du bara ska ta med den extra kostnaden som du har på grund av din funktionsnedsättning, inte de kostnader som alla personer eller hushåll har.
Sammanställning av individuella kostnader för vuxna 2025
 Pdf, 2 MB, öppnas i nytt fönster.
Sammanställning av individuella kostnader för vuxna 2024
 Pdf, 1 MB, öppnas i nytt fönster.
Sammanställning av hushållsgemensamma kostnader 2025
 Pdf, 3 MB, öppnas i nytt fönster.
Sammanställning av hushållsgemensamma kostnader 2024
 Pdf, 3 MB, öppnas i nytt fönster.
Steg
 2
 
Skaffa läkarutlåtande
 
Om Försäkringskassan inte redan har ett läkarutlåtande för dig sedan tidigare, så kommer vi att behöva ett. Läkarutlåtandet ska beskriva din funktionsnedsättning.
Om läkarutlåtande
En del vårdmottagningar kan utfärda digitala läkarutlåtanden. Då skickar läkaren ofta utlåtandet direkt till Försäkringskassan när du har varit där. Om läkaren inte har skickat in utlåtandet direkt till oss så kan du skicka in det via 1177.
Hitta läkarutlåtande på 1177 (1177.se)
 Länk till annan webbplats, öppnas i nytt fönster.
Om din vårdmottagning inte kan utfärda digitala läkarutlåtanden, så kan du lägga till ditt läkarutlåtande som en digital bilaga efter att du har ansökt.
            
                Lägg till en bilaga på Mina sidor
            
            
 Till e-tjänsten
Steg
 3
 
Ansök
 
            
                Ansök om merkostnadsersättning eller ändra fördelning
            
            
 Till e-tjänsten
Behöver du ansöka på blankett?
3085 Ansök om merkostnadsersättning eller ändra fördelning
 Pdf, 1 MB.
Om du är god man eller förvaltare
Du kan ansöka om merkostnadsersättning för din huvudman i e‑tjänsten. Välj ”ställföreträdare” i rullistan på inloggningssidan och fyll i ditt eget personnummer.
            
                Logga in som ställföreträdare
            
            
 Till e-tjänsten
3085 Ansök om merkostnadsersättning eller ändra fördelning
 Pdf, 1 MB.
Steg
 4
 
Vänta på information från oss
 
När vi har fått din ansökan och ditt läkarutlåtande utreder vi om du kan få merkostnadsersättning. Om vi behöver mer information eller fler dokument från dig så hör vi av oss.
Det tar ungefär 4 månader innan du får ett beslut om merkostnadsersättning. Men det kan ta längre tid om det saknas nödvändiga underlag.
Så kan du förbereda dig inför utredningen
När vi utreder din ansökan bokar vi en tid för samtal med dig, där vi går genom dina kostnader tillsammans.
Om du inte redan har berättat om dina kostnader i ansökan, så behöver du förbereda dig inför samtalet. Under samtalet kommer vi att be dig beskriva
vilka kostnader du har
orsaken till kostnaderna
hur du har räknat ut kostnaderna.
Om du har skrivit att du behöver tolk så bokar vi det till samtalet.
Meddela förändringar som påverkar merkostnadsersättningen
Du som redan har merkostnadsersättning behöver meddela Försäkringskassan i vissa situationer. Det beror på att förändringar kan påverka merkostnadsersättningen. Du måste till exempel meddela oss om
dina merkostnader blir lägre eller försvinner
du börjar få bidrag från kommunen eller regionen för något som du får merkostnadsersättning för
du ska flytta utomlands
du ska resa utomlands i 6 månader eller mer.
Hör av dig så snart som möjligt, men senast 14 dagar efter att du fick reda på förändringen. Om du låter bli att meddela oss så kan du behöva betala tillbaka pengar i efterhand.
Om du får högre kostnader så behöver du skicka in en ny ansökan. Hör gärna av dig innan du ansöker, så kan vi hjälpa dig att se om förändringen skulle kunna ge dig högre ersättning. Ring 
0771-524 524
 och säg att det gäller merkostnadsersättning.
Frågor och svar
 
 
Går det att få merkostnadsersättning och assistansersättning samtidigt?
 
 
Kan man få merkostnadsersättning för läkemedel vid obesitas?
 
 
Hjälpte den här sidan dig?
 
Ja
 
Nej
 
 
 
Senast uppdaterad 
25 juni 2025