Aktivitetsstöd eller utvecklingsersättning när du deltar i Arbetsförmedlingens program - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Aktivitetsstöd eller utvecklings­ersättning när du deltar i Arbets­förmedlingens program
Du som deltar i Arbetsförmedlingens program kan få aktivitetsstöd eller utvecklingsersättning. Det kan vara om du är arbetssökande, studerar eller startar företag. Här finns information om ansökan, hur mycket du får i ersättning och vad som gäller om du är sjuk eller frånvarande.
        Vad är Arbetsförmedlingens program?
    
    
Det finns åtta olika program på Arbetsförmedlingen som du kan få aktivitetsstöd eller utvecklingsersättning för:
arbetsmarknadsutbildning
arbetspraktik
förberedande insatser
jobb- och utvecklingsgarantin
jobbgaranti för ungdomar
projekt med arbetsmarknadspolitisk inriktning
stöd till start av näringsverksamhet (Starta eget)
validering.
Dessutom finns etableringsprogrammet för nyanlända som kan ge rätt till etableringsersättning.
Etableringsersättning
Har du frågor om ditt program, avstängningar eller aktivitetsrapporter, ska du kontakta Arbetsförmedlingen.
Kontakt för dig som söker jobb (arbetsformedlingen.se)
 Länk till annan webbplats, öppnas i nytt fönster.
& 
                        Ersättning när du deltar i program hos Arbetsförmedlingen
                    
4 minuter
Så här söker du ersättning och så här mycket pengar får du när du deltar i ett program hos Arbetsförmedlingen.
Så ansöker du
Ansök månaden efter
Du ansöker om ersättning i efterhand. Alltså månaden efter den månad som du deltog i programmet. Ett exempel: om du deltagit i ett program i september ansöker du om ersättning för det i oktober.
Ansök i tid
Det finns två viktiga saker att hålla reda på när det gäller ansökan:
Ansök mellan den 1:a och 7:e i månaden. Då får du pengarna den 26:e samma månad.
Du kan ansöka senare, men då får du vänta ända tills den 26:e månaden efter innan du får pengarna.
Ansök senast den sista i månaden efter att du deltog i programmet – annars kanske du inte får några pengar alls.
Om du ansöker efter den sista dagen i månaden efter den månad som du deltog i programmet kan du bara få ersättning om det finns särskilda skäl. Du måste i så fall ansöka med en pappersblankett och förklara i den varför du ansöker sent.
Ansök
            
                Ansök om ersättning för program hos Arbetsförmedlingen
            
            
 Till e-tjänsten
        Om du inte kan ansöka via e-tjänsten
    
    
Du måste ansöka med blankett 7114 Ansök om ersättning för program hos Arbetsförmedlingen om du inte har bank-id eller ansöker efter den sista i månaden.
7114 Ansök om ersättning för program hos Arbetsförmedlingen
 Pdf, 863 kB.
När kommer pengarna?
Pengarna kommer vanligtvis den 26:e i månaden. Logga in på Mina sidor för att se preliminärt besked om utbetalning. Det kan du se ett par dagar efter att du skickat in ansökan. Om Arbetsförmedlingen kommer med ny information kan beloppet du ser ändras. Det slutliga beskedet kommer en bankdag innan pengarna kommer.
På Mina sidor kan du följa vad som händer i din ansökan. Där kan du också välja att få ett sms när du kan se din utbetalning.
            
                Mina sidor
            
            
 Till e-tjänsten
Var noggrann när du fyller i din ansökan. Om uppgifterna ser ut att vara fel kan det ta längre tid innan du får dina pengar. I så fall kontaktar vi dig.
Avvikande utbetalningsdagar
Information om när aktivitetsstöd och utvecklingsersättning betalas ut:
Utbetalningsdatum och handläggningstider
Hur mycket pengar kan jag få?
Hur mycket du får i aktivitetsstöd eller utvecklingsersättning beror på hur gammal du är och om du uppfyller villkoren för a‑kassa.
Pengarna kan betalas ut för högst fem dagar i veckan. Om programmet är på deltid får du mindre pengar.
Ändrade regler för dig som har a-kassa
Ändrade regler om ersättning till deltagare i arbetsförmedlingens program 1 oktober
        Om du är 25 år eller äldre
    
    
Du som har fyllt 25 år får aktivitetsstöd. Du betalar skatt på aktivitetsstödet.
Om du uppfyller villkoren för a‑kassa
 är det lägsta belopp du får i aktivitetsstöd 510 kronor per dag vid heltidsprogram.
Om du har en pågående ersättningsperiod från a-kassan räknas dagar med aktivitetsstöd av från den perioden. Försäkringskassan meddelar a-kassan hur många dagar med aktivitetsstöd vi betalar ut.
Om du inte uppfyller villkoren för a‑kassa
 får du 223 kronor per dag vid heltidsprogram. Deltar du i programmet jobb- och utvecklingsgarantin kan du få ersättning i totalt 450 dagar.
        Om du är 18–24 år och uppfyller villkoren för a‑kassa
    
    
Du som uppfyller villkoren för a‑kassa och har fyllt 18 men inte 25 år får aktivitetsstöd. Du betalar skatt på aktivitetsstödet.
Om du uppfyller villkoren för a‑kassa motsvarar aktivitetsstödet din dagpenning från a‑kassan. Du kan som längst få ersättning på den högsta nivån i 100 dagar, såvida du inte är förälder
.
 Om dina dagar med a‑kassa tar slut får du aktivitetsstöd med samma belopp som ersättningen baserat på din a‑kassas lägstanivå så länge du är medlem i a‑kassan.
Om du har en pågående ersättningsperiod från a‑kassan räknas dagar med aktivitetsstöd av från den perioden. Försäkringskassan meddelar a‑kassan hur många dagar med aktivitetsstöd vi betalar ut.
        Om du är 18–24 år och inte uppfyller villkoren för a‑kassa
    
    
Du som är 18–24 år och inte uppfyller villkoren för a‑kassa får utvecklingsersättning.
Utvecklingsersättningen är
205 kronor per dag om du har gymnasieexamen från ett nationellt program, gymnasieintyg eller motsvarande, eller om du har fyllt 20 år och går på en studiemotiverande folkhögskolekurs
57 kronor per dag om inget av det gäller dig.
Utvecklingsersättningen är skattefri.
Frånvaro från program
        Om du blir sjuk
    
    
Anmäl dig till Arbetsförmedlingen den första dagen som du är sjuk.
Anmäla frånvaro när du är sjuk (arbetsformedlingen.se)
 Länk till annan webbplats, öppnas i nytt fönster.
När du ansöker om ersättning fyller du i vilka dagar du har deltagit i programmet och vilka dagar du har varit sjuk. Sedan bedömer vi om du kan behålla ersättningen under tiden som du är frånvarande på grund av sjukdom. Den första sjukdagen är vanligtvis en karensdag utan ersättning.
Sjuk längre än 7 dagar
Om du är sjuk längre än 7 dagar måste du eller din läkare skicka in ett läkarintyg till Arbetsförmedlingen för att du ska få behålla ersättningen. Berätta för din läkare att du deltar i ett program och be hen fylla i Arbetsförmedlingens läkarintyg för deltagare i arbetsmarknadspolitiska program.
        Om du vårdar barn (vab)
    
    
Du får behålla ersättningen om du inte kan delta i programmet för att du i stället måste ta hand om ditt barn när det är sjukt.
När du ansöker om ersättning fyller du i vilka dagar du har deltagit i programmet och vilka dagar du har frånvaro för att ta hand om ditt barn.
        Om du reser utomlands
    
    
Om du behöver resa utomlands under tiden du går i programmet måste du få det godkänt av Arbetsförmedlingen. En utlandsresa eller annan vistelse utomlands som inte är godkänd kan leda till att du förlorar din ersättning.
        Tillfälligt uppehåll i jobb- och utvecklingsgarantin
    
    
Du kan få ersättning för tillfälligt uppehåll i högst 20 dagar under en tolvmånadersperiod. Arbetsförmedlingen måste på förhand godkänna uppehållet. Kontakta Arbetsförmedlingen för att ansöka om tillfälligt uppehåll eller om du har frågor om reglerna för uppehåll i jobb och utvecklingsgarantin.
När du ansöker om ersättning hos oss fyller du i vilka dagar du har deltagit i programmet och vilka dagar du har haft frånvaro för tillfälligt uppehåll.
        Tillfälligt sommaruppehåll i en utbildning
    
    
Du kan få ersättning för maximalt 10 dagars uppehåll i en utbildning under juni–augusti. Anmäl alltid det till Arbetsförmedlingen.
När du ansöker om ersättning fyller du i vilka dagar du har deltagit i programmet och vilka dagar du har frånvaro för tillfälligt sommaruppehåll.
För dig som deltar i jobb- och utvecklingsgarantin är det här utöver andra tillfälliga uppehåll. Du kan alltså få ersättning i sammanlagt 30 dagar under en 12‑månadersperiod.
        Enskild angelägenhet
    
    
Det kan till exempel vara att du flyttar eller går på begravning. Frånvaron får vara högst 3 dagar. Arbetsförmedlingen måste godkänna din frånvaro.
När du ansöker om ersättning fyller du i vilka dagar du har deltagit i programmet och vilka dagar du har frånvaro för enskild angelägenhet.
        Stödja en svårt sjuk närstående
    
    
Om du stöttar en närstående med ett livshotande hälsotillstånd.
När du ansöker om ersättning fyller du i vilka dagar du har deltagit i programmet och vilka dagar du har varit frånvarande för att stötta en närstående.
Du förlorar ersättning om du inte sköter ditt arbetssökande
För att få ersättning måste du söka arbete och följa den plan och de överenskommelser som du har med Arbetsförmedlingen. Om du inte gör det utan i stället på olika sätt missköter ditt arbetssökande eller förlänger din arbetslöshet, kan Arbetsförmedlingen besluta att du blir utan ersättning i en eller flera dagar.
Om du blir utan ersättning kan du också förlora din sjukpenninggrundande inkomst (SGI). Det innebär att du inte kan få till exempel sjukpenning eller föräldrapenning.
På Arbetsförmedlingens webbplats kan du läsa mer om vad du behöver göra för att inte riskera din ersättning.
Villkor för din ersättning i program (arbetsformedlingen.se)
 Länk till annan webbplats, öppnas i nytt fönster.
& 
                        Om du inte sköter ditt arbetssökande
                    
4 minuter
Om du inte sköter ditt arbetssökande kan du förlora rätten till ersättning när du deltar i ett program hos Arbetsförmedlingen
Inkomster som påverkar ersättningen från Försäkringskassan
Om du arbetar och får lön
Om du arbetar och får lön för en dag som du också deltar i programmet ska din ersättning för programmet minskas. För att du ska få rätt ersättning är det därför viktigt att du skriver i ansökan hur mycket du har tjänat och hur länge du har arbetat. Det gäller även om du har arbetat kväll eller natt efter ditt program.
Om ditt program är på heltid minskas ersättningen med lika mycket som du fått i lön. Om lönen är högre än din ersättning så får du ingen ersättning för den dagen.
Om programmet är på deltid minskas ersättningen om din arbetstid tillsammans med programmet blir mer än en heltid.
OB‑tillägg och provision räknas också som arbete med lön.
Andra inkomster som kan minska ersättningen för programmet
För att du ska få rätt ersättning kan du behöva meddela Försäkringskassan om du har andra inkomster. Klicka på orden för att läsa mer om vad som gäller för varje inkomst.
        Anställningsförmåner från din tidigare arbetsgivare eller en avtalsgruppförsäkring
    
    
Anställningsförmåner är andra inkomster från en arbetsgivare än lön. Det kan vara
avgångsvederlag
permitteringslön
uppsägningslön
skadestånd
ersättning genom en avtalsgruppförsäkring från försäkringsbolag.
Du skriver i ansökan om du har någon anställningsförmån. Din ersättning för programmet minskar om anställningsförmånen och programmet tillsammans motsvarar mer ett heltidsarbete.
        Andra ersättningar från Försäkringskassan
    
    
De ersättningar från Försäkringskassan som kan påverka din ersättning från programmet är föräldrapenning, sjukersättning, aktivitetsersättning och rehabiliteringspenning. Du behöver inte meddela oss om du får någon av dessa ersättningar.
Föräldrapenning
Om du tar ut föräldrapenning för en dag som du också deltar i programmet minskas din ersättning från programmet om föräldrapenningen och programmet tillsammans blir mer än heltid.
Sjukersättning och aktivitetsersättning
Om du får sjukersättning eller aktivitetsersättning på deltid minskas din ersättning från programmet om sjukersättningen eller aktivitetsersättningen tillsammans med programmet motsvarar mer än en heltid. Men om du får hel sjukersättning eller aktivitetsersättning så kan du inte få någon ersättning för ditt program.
Exempel:
Ditt program är på heltid och din ersättning per dag är 540 kronor. Du har också halv sjukersättning, vilket ger dig 6 094 kronor i månaden. Eftersom ditt program och sjukersättningen tillsammans motsvarar mer än en heltid ska ersättningen för programmet minskas. Minskningen går till så här:
För att få fram vad sjukersättningen blir per dag delar vi beloppet med 22. Sedan drar vi av det från din ersättning för programmet.
Din sjukersättning per månad är 6 094 kronor.
Sjukersättningen per dag blir då 6 094 / 22 = 277. Det beloppet ska minska din ersättning för programmet, som är 540 kronor per dag.
540 – 277 = 263
Din ersättning för programmet blir efter minskningen 263 kronor per dag.
Rehabiliteringspenning
Om du får rehabiliteringspenning kan du inte få ersättning för programmet för samma tid.
        Studiestöd eller studiestartsstöd från CSN
    
    
Du kan inte få ersättning för programmet samtidigt som du har helt studiestöd eller studiestartsstöd från CSN. Om du studerar på deltid och får studiestöd för deltidsstudier minskas ersättningen från programmet utifrån omfattningen av dina studier. Studerar du på halvfart får du halv ersättning från programmet, studerar du på 75 procent får du 25 procent av ersättningen från programmet.
Du behöver inte meddela oss om du får studiestöd eller studiestartsstöd från CSN. Vi får uppgifter från CSN.
        Ålderspension och tjänstepension
    
    
Om du tar ut inkomstpension, premiepension eller båda delarna minskas din ersättning för programmet om pensionen tillsammans med programmet motsvarar mer än en heltid. Pensionsmyndigheten meddelar Försäkringskassan om du tar ut premiepension eller inkomstpension
Om du tar ut tjänstepension minskas ersättningen för programmet med hela pensionsbeloppet. Tar du ut tjänstepension behöver du skriva det när du ansöker om ersättning för programmet.
För att ta ut tjänstepension innan du har fyllt 65 år måste du ansöka om det hos ett tjänstepensionsbolag. Om du inte har gjort det tar du inte ut någon tjänstepension.
Försäkringskassan kontrollerar att du får rätt ersättning
För att vara säkra på att du får rätt ersättning kontrollerar vi ibland uppgifterna i din ansökan före utbetalning. Vi kan även kontrollera ansökningar för tidigare perioder om vi upptäcker att något har blivit fel.
Om du upptäcker att du fått för mycket ersättning kan du anmäla det på Mina sidor eller ringa 
0771‑524 524
.
Om du får för mycket ersättning kan du behöva betala tillbaka. Har du medvetet lämnat fel uppgifter och fått ersättning som du inte har rätt till kan vi göra en polisanmälan. Den som lämnar felaktiga uppgifter för att få mer ersättning kan dömas till böter eller fängelse.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Kan jag få ersättning för lördagar, söndagar och helgdagar som jul, nyår och påsk?
Ja, du får ersättning för dagar du deltar i programmet, oavsett om det är vardag eller helg. Men du kan få ersättning för max fem dagar per vecka.
Jag jobbar extra när jag inte deltar i programmet. Hur funkar det då med jobbet om jag blir sjuk eller måste vabba både från jobbet och programmet?
För den tid du jobbar fungerar det på samma sätt som för andra anställda. Om du blir sjuk när du ska jobba sjukanmäler du dig till din arbetsgivare som betalar sjuklön. Om du måste vabba när du skulle jobbat meddelar du din arbetsgivare och ansöker om ersättning för vab från Försäkringskassan.
Vad händer om Arbetsförmedlingen beslutar att dra in min ersättning för vissa dagar?
Arbetsförmedlingen kan besluta att din ersättning ska dras in i ett visst antal dagar, till exempel för att du haft frånvaro från programmet utan godkänd anledning. Försäkringskassan bestämmer vilka dagar det ska gälla.
Om Arbetsförmedlingen drar in din ersättning upprepade gånger så kan ersättningen dessutom sänkas till 223 kronor per dag. Det fungerar så här:
Om du har
orsakat din arbetslöshet sänks ersättningen efter 
tredje
 gången
förlängt din arbetslöshet sänks ersättningen efter 
fjärde
 gången
misskött ditt arbetssökande sänks ersättningen efter 
femte
 gången.
Kan jag få tillbaka ersättning baserad på min a-kassa igen efter att den sänkts till 223 kronor?
Ja, när du har jobbat ett visst antal timmar i minst sex månader.
Läs mer på Arbetsförmedlingens webbplats arbetsformedlingen.se om vad som krävs för att uppfylla ett arbetsvillkor. Där finns också blanketten 
Begäran hos a-kassan om intygande av arbetsvillkor. 
Skicka blanketten till din a-kassa för att begära prövning av arbetsvillkoret.
Vad är skillnaden mellan aktivitetsstöd och aktivitetsrapport?
När du är arbetssökande och deltar i något av Arbetsförmedlingens program kan du få ersättning från Försäkringskassan under tiden.
Ersättningen du får kallas aktivitetsstöd. Varje månad ska du lämna in en aktivitetsrapport till Arbetsförmedlingen för att ha rätt till aktivitetsstöd. I aktivitetsrapporten redovisar du vad du gjort i ditt program under månaden som gått.
Hur får jag reda på beslut från a-kassan?
Din a-kassa svarar på frågor om ditt beslut. Försäkringskassan kan inte svara på frågor om a-kassan.
        Relaterade länkar
    
Ersättning från Försäkringskassan – steg för steg
Aktivitetsstöd och utvecklingsersättning (arbetsformedlingen.se)
 Länk till annan webbplats, öppnas i nytt fönster.
Jobb och utvecklingsgaranti (arbetsformedlingen.se)
 Länk till annan webbplats, öppnas i nytt fönster.
Om du är nyanländ
Om du deltar i etableringsprogrammet hos Arbetsförmedlingen
Senast uppdaterad 
25 juni 2025