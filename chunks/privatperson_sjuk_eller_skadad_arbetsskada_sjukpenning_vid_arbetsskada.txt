Sjukpenning vid arbetsskada - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjukpenning vid arbetsskada
Du som har skadat dig i arbetet eller på en utbildning kan i vissa fall få sjukpenning från arbetsskadeförsäkringen.
På den här sidan
När du har haft sjukdagar med karens på grund av arbetsskada
När du får livränta eller sjukpenning för en arbetsskada får du automatiskt ersättning för 2 sjukdagar med karens.
Du som har haft fler sjukdagar med karens på grund av arbetsskadan, kan ansöka om ersättning för dessa dagar. I så fall behöver du ett intyg som visar att du har haft fler än 2 sjukdagar med karens.
            
                Ansök om ersättning för karensavdrag och vårdkostnader vid arbetsskada
            
            
 Till e-tjänsten
Behöver du ansöka på blankett?
5048 Ansök om ersättning för vårdkostnader och karens vid arbetsskada
 Pdf, 947 kB.
Om du går en utbildning där det finns risk för arbetsskada
Du som skadar dig eller blir sjuk under en utbildning kan ibland få högre sjukpenning vid arbetsskada när det har gått 180 dagar efter att skadan inträffade.
En förutsättning är att skadan kan godkännas som en arbetsskada. Skador som uppstår under vissa utbildningar kan godkännas som en arbetsskada. Det gäller främst utbildningar med en mer praktisk inriktning, till exempel
yrkesutbildningar eller förberedande yrkesutbildningar i grundskolan
yrkesinriktade program på gymnasiet eller i anpassade gymnasieskolan (kallades förut för ”särskolan”).
Du kan också få sjukpenning vid arbetsskada om du till exempel deltar i vissa arbetsmarknadspolitiska program, arbetstränar eller deltar i arbetslivsinriktad rehabilitering.
Möjligheten att få ersättning beror på din situation och vilken sorts utbildning eller program du skadat dig i. Hur du ska göra för att ansöka beror också på din situation:
Om du blir sjuk när du studerar
Du som deltar i ett arbetsmarknadspolitiskt program kan ringa oss på 
0771-524 524
, så guidar vi dig. Säg att det gäller sjukpenning.
Om du har fått en arbetsskada i Sverige, men inte längre arbetar här
Du som inte arbetar i Sverige kan vanligtvis inte få sjukpenning. Men om du har fått en arbetsskada i Sverige, så kan du i vissa fall få sjukpenning ändå. Det gäller om
din arbetsskada beror på det arbete du tidigare hade i Sverige
din förmåga att arbeta är nedsatt med minst en fjärdedel på grund av arbetsskadan.
Gör så här för att ansöka om sjukpenning vid arbetsskada om du inte längre arbetar i Sverige
 
Steg
 1
 
Sjukanmäl dig
 
Sjukanmäl dig till Försäkringskassan första dagen du är sjuk.
            
                Gör en sjukanmälan
            
            
 Till e-tjänsten
Steg
 2
 
Ansök
 
            
                Ansök om sjukpenning
            
            
 Till e-tjänsten
Steg
 3
 
Skicka in läkarintyg
 
Försäkringskassan behöver ett läkarintyg med uppgifter om din sjukdom eller skada. De flesta regioner kan utfärda digitala intyg.
Skicka ett digitalt intyg till oss via 1177 (1177.se)
 Länk till annan webbplats, öppnas i nytt fönster.
Om du har fått ditt läkarintyg på papper skickar du originalet till:
Försäkringskassans Inläsningscentral
839 88 Östersund.
Om ditt arbete har skadliga faktorer och du behöver förebygga en arbetsskada
Du kan få arbetsskadesjukpenning om du behöver avstå från ditt ordinarie arbete helt eller delvis, för att förebygga att du antingen
blir sjuk på grund av arbetet
förvärrar eller får tillbaka en arbetsskada som du redan har.
du har en arbetsmiljö som innehåller skadliga faktorer, där det finns en risk att bli sjuk
du förlorar minst 25 procent av din inkomst
Försäkringskassan har godkänt frånvaron.
Så ansöker du om arbetsskadesjukpenning för att förebygga en arbetsskada
Du ansöker genom att skicka ett brev till oss. Skriv det här i brevet:
Att du ansöker om arbetsskadesjukpenning.
Vilken skada eller sjukdom som ditt arbete riskerar att orsaka eller försämra.
I vilken omfattning du måste avstå från ditt vanliga arbete, och om du får någon annan lön eller ersättning från din arbetsgivare.
Märk brevet med ditt namn och personnummer och skicka det till:
Försäkringskassans inläsningscentral
839 88 Östersund.
        Letade du efter något annat?
    
Sjukskriven när du är anställd 
Ersättning för kostnader vid arbetsskada
Livränta vid arbetsskada
Senast uppdaterad 
18 juni 2025