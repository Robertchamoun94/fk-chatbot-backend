Mormor populärast när föräldrar ger bort föräldrapenningdagar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Mormor populärast när föräldrar ger bort föräldrapenningdagar
28 januari 2025
Drygt 4 000 föräldrar har använt möjligheten att föra över sina föräldrapenningdagar till någon annan än barnets andra förälder. Ensamstående mammor har använt sig mest av den nya möjligheten. Det är populärast att ge mormor dagar.
Sedan den 1 juli 2024 är det möjligt för föräldrar att föra över 90 föräldrapenningdagar per barn till någon som inte är barnets förälder. Drygt 4 000 föräldrar har hittills överlåtit 50 000 föräldrapenningdagar till någon annan.
– En del av syftet med reformen är att underlätta för olika familjekonstellationer att använda föräldrapenning och den verkar ha gett en viss sådan effekt, i alla fall för ensamstående föräldrar som är överrepresenterade bland de som har använt möjligheten säger Trude Warner, analytiker på Försäkringskassan.
För både mammor och pappor är det vanligast att föra över föräldrapenningdagarna till en kvinna och 77 procent ger dagarna till sina egna föräldrar.
Den vanligaste åldern bland de som får föräldrapenningdagar är 50–64 år.
– Jämfört med kvinnor ser vi att män lämnar över fler dagar än de tar emot enligt de nya reglerna. Det är alltså samma mönster som för övriga föräldrapenningdagar, där pappor oftare för över dagar till mammor än tvärtom. Vad det kan få för effekter på jämställdheten ska vi titta närmare på framöver, säger Trude.
Faktaruta
Bland föräldrarna som överlåtit dagar är drygt 3 av 5 kvinnor. Knappt 2 av 5 är män.
Det är vanligast att överlåta dagar för en 1‑åring.
Drygt 96 procent av alla mottagare tar endast emot dagar från en vårdnadshavare. Och drygt 95 procent tar endast emot dagar för ett barn.
Föräldrar med gemensam vårdnad får föra över 45 dagar var.
Rapporten
Uppföljning av överlåtelse av föräldrapenning – Första delredovisningen (Svar på regeringsuppdrag – FK 2024/002288)
 Pdf, 365 kB, öppnas i nytt fönster.
Till nyhetsarkivet