Hur många får bostadsbidrag? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Hur många får bostadsbidrag?
Bostadsbidrag är ett ekonomiskt stöd till barnfamiljer och ungdomshushåll med låga inkomster. Under 2024 var det ungefär 150 000 hushåll som fick bostadsbidrag utbetalt, varav 83 procent utgjordes av barnfamiljer.
Antal hushåll som får bostadsbidrag har minskat över tid
Antalet hushåll som fått bostadsbidrag har minskat sedan 2005. En av anledningarna till nedgången tros vara kopplad till att färre söker och kan beviljas bidraget på grund av högre inkomster. Inkomstgränserna för att få bostadsbidraget har inte justerats upp i samma omfattning som inkomstutvecklingen i samhället.
Ytterligare en anledning till att färre söker bostadsbidrag kan vara att taket för bostadsbidraget inte har förändrats sedan 1997 medan bostadskostnaderna har ökat betydligt. Bostadsbidraget täcker därför en allt mindre del av bostadskostnaden.
År 2018 fick totalt 220 900 hushåll bostadsbidrag utbetalt, medan motsvarande siffra för 2024 var 150 000. Av de hushåll som fick bostadsbidrag 2024 var 83 procent barnfamiljer och 17 procent ungdomshushåll.
Antal hushåll med bostadsbidrag efter hushållstyp, 2018–
Statistikdatabasen: Hushåll som har fått bostadsbidrag utbetalt
Fler ensamstående kvinnor än män får bostadsbidrag
Fler kvinnor än män får bostadsbidrag. Bland de barnfamiljer som fick bostadsbidrag 2024 var 65 procent ensamstående kvinnor och 12 procent ensamstående män. 23 procent av de barnfamiljer som fick bostadsbidrag bestod av sammanboende sökande.
Bland ungdomshushåll som fick bostadsbidrag var det fler ensamstående män än ensamstående kvinnor som mottog bidraget. Andelen som fick bostadsbidrag som sammanboende var betydligt lägre, endast 2 procent av ungdomshushållen bestod av sammanboende sökande.
Antal hushåll med bostadsbidrag efter hushålls- och sökandetyp, 2024
Statistikdatabasen: Hushåll som har fått bostadsbidrag utbetalt
Tilläggsbidraget ökade den genomsnittliga utbetalningen per hushåll
Samtidigt som färre får bostadsbidrag har den genomsnittliga utbetalningen per hushåll blivit högre. Ökningen beror på att ett tilläggsbidrag infördes 2020 som riktade sig till barnfamiljer för att kompensera för ökade levnadskostnader. Tilläggsbidraget är hittills beslutat att finnas kvar till och med juni 2025.
Genomsnittligt bidragsbelopp per hushåll i kronor, 2018–
Statistikdatabasen: Hushåll som har fått bostadsbidrag utbetalt
Bostadsbidrag under coronapandemin (Korta analyser 2021:2)
 Pdf, 406 kB.
40 procent av de som får bostadsbidrag blir återbetalningsskyldiga
År 2023 blev 47 procent av alla ungdomshushåll som får bostadsbidrag återbetalningsskyldiga med i genomsnitt 5 500 kronor. Bland barnfamiljer var motsvarande andel 38 procent, vilket i genomsnitt motsvarar 8 400 kronor. Inkomstgränserna för ungdomshushåll är lägre än för barnfamiljer och därför är det lättare för ungdomshushåll att slå i taket och där med bli återbetalningsskyldiga.
Andel av samtliga avstämda hushåll som förväntas bli återbetalningsskyldiga, 2013–
Statistikdatabasen: Bostadsbidrag efter avstämning mot inkomstuppgift
Belopp som återbetalningsskyldiga hushåll förväntas återbetala, genomsnitt per hushåll, 2013–
Statistikdatabasen: Bostadsbidrag efter avstämning mot inkomstuppgift
Fakta om bostadsbidraget
Bidragsbeloppet bestäms av
hushållets sammansättning
bostadskostnaden
bostadens storlek och inkomstens storlek.
Bidraget kan betalas ut för längst 12 månader i taget. De som söker bostadsbidrag ska bland annat uppskatta hur mycket de kommer att tjäna under det kalenderår som ansökan görs. Med hänsyn till dessa uppgifter beräknas ett preliminärt bostadsbidrag. Efter den tidpunkt då Skatteverket har meddelat beslut om slutlig skatt för bidragsåret fastställs slutligt bostadsbidrag.
Bostadsbidrag till barnfamiljer
Bostadsbidrag till unga (under 29 år)
        Relaterade länkar
    
Officiell statistik
Det här är officiell statistik
Socialförsäkringen
Socialförsäkringen i siffror
 Pdf, 5 MB, öppnas i nytt fönster.
Kontakt
Kontakta statistikenheten
Senast uppdaterad 
23 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)