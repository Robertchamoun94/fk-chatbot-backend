Underhållsbidrag från den andra föräldern - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Underhållsbidrag från den andra föräldern
Teckenspråk
 
& 
                        Underhållsbidrag när barnet bor hos dig
                    
12 minuter
Den här filmen vänder sig till dig som vill få information om underhållsbidrag när barnet bor hos dig.
 
När barnet bor hos dig mesta tiden ska den andra föräldern betala underhållsbidrag. Underhållsbidraget ska användas till barnets boende, mat och fritidsintressen.
Ni som är föräldrar till barnet ska själva komma överens om ett rättvist underhållsbidrag utifrån er ekonomiska situation. Ni kan ta hjälp av verktyget ”Beräkna underhållsbidrag” här på sidan.
Så här fungerar beräkningsverktyget
Båda föräldrarna fyller i uppgifter om sina inkomster och utgifter. Verktyget beräknar och föreslår ett rättvist underhållsbidrag utifrån uppgifterna.
Du som har barnet eller barnen hos dig mesta tiden ska också ange vilka kostnader du har för varje barn. Det gäller allt från mat och hygienartiklar till fritidsaktiviteter och försäkringar. I verktyget finns förifyllda belopp, som bygger på beräkningar från Konsumentverket. Beloppen är bara exempel, och kan ändras så att de stämmer med din situation.
När du fyllt i alla uppgifter kan du spara sidan och skicka en länk till den förälder som ska betala underhållsbidrag. Hen fyller då i sina inkomster och utgifter. Du kan förstås också göra beräkningen på egen hand utan att skicka till den andra föräldern. Men då behöver du veta vilka inkomster och utgifter den andra föräldern har för att få rätt belopp uträknat.
Innan du börjar fylla i verktyget kan det vara bra att ta fram alla uppgifter du behöver. Det kan till exempel vara lönespecifikationer, hyresavier och dokument som visar kostnader för barnen, som räkningar från förskolan eller avgifter för aktiviteter.
            
                Beräkna underhållsbidrag
            
            
 Till e-tjänsten
När verktyget inte går att använda
Verktyget fungerar bara om alla barn som ska ha underhållsbidrag bor hos dig. Det fungerar inte om ni har flera barn tillsammans och vissa bor hos dig och vissa hos den andra föräldern. Det fungerar inte heller om barnet eller barnen bor ungefär lika mycket hos er båda, det som kallas växelvist boende. I dessa situationer måste ni beräkna underhållsbidraget själva.
Barnet bor hos båda föräldrarna – växelvis boende 
Så kommer ni fram till ett rättvist underhållsbidrag
Skriv avtal om underhållsbidrag
Med ett skriftligt avtal om underhållsbidrag blir det tydligare vad som gäller för båda parter. Avtalet är en överenskommelse mellan er och ska inte skickas till Försäkringskassan.
5251 Avtal om underhållsbidrag till barn
 Pdf, 823 kB.
5252 Avtal om underhållsbidrag till studerande barn som fyllt 18 år
 Pdf, 820 kB.
Avdrag från underhållsbidraget när barnet bor tillfälligt hos den andra föräldern
Om barnet tillfälligt bor hos den andra föräldern har hen rätt att göra avdrag från underhållsbidraget. Det kallas umgängesavdrag. Den andra föräldern får göra umgängesavdrag om barnet bor där
i minst sex dygn under en och samma kalendermånad, eller
i minst fem dygn i följd.
Umgängesavdraget är 1/40 per dag av det underhållsbidrag du får varje månad Om underhållsbidraget till exempel är 1 300 kronor i månaden har den andra föräldern rätt att dra av 32 kronor för varje dygn som barnet har bott hos hen (1 300 / 40 = 32).
Umgängesavdraget görs månaden efter vistelsen eller enligt ett avtal om fast umgängesavdrag.
        Avtal om fast umgängesavdrag
    
    
Om det är bestämt att barnet ska bo hos den andra föräldern ett visst antal dygn eller vissa perioder varje år kan ni komma överens om hen får göra ett fast umgängesavdrag från underhållsbidraget. Använd blanketten
5250 Avtal om underhållsbidrag till barn – med avdrag för kostnader för umgänge med barnet
 Pdf, 684 kB.
Ett exempel på beräkning av fast umgängesavdrag:
Ni har räknat ut att rättvist underhållsbidrag är 2 200 kronor i månaden. Men eftersom den andra föräldern har barnet varannan helg och halva juli varje år (sammanlagt 56 dygn) får hen göra umgängesavdrag. Uträkningen blir då så här:
Avdrag per dygn: 55 kronor (1/40 x 2 200).
Avdrag per år: 3 080 kronor (56 dygn x 55).
Avdrag per månad: 256 kronor (3 080 / 12).
Underhållsbidrag som den andra föräldern ska betala efter avdraget blir då 1 944 kronor per månad (2 200
-
256).
När det finns ett avtal om underhållsbidrag med fast umgängesavdrag gäller det oavsett hur lång eller kort tid barnet verkligen bor hos den andra föräldern. Om barnet regelbundet börjar bo längre eller kortare tid hos den andra föräldern kan ni skriva ett nytt avtal.
Samarbetssamtal hos kommunen
Ni kan få hjälp att komma överens om ett underhållsbidrag genom ett samarbetssamtal. Alla kommuner ska erbjuda sådana samtal vid separationer där barn är inblandade. Ni betalar ingenting för samtalen.
Samarbetssamtalen handlar om att enas i viktiga frågor som gäller barnet. Det kan också handla om till exempel vårdnad, boende och umgänge. Samtalen kan leda fram till en muntlig överenskommelse, eller ett skriftligt avtal om någon vill ha det.
Kontakta familjerätten i kommunen för att boka ett samarbetssamtal. Kontaktuppgifter finns på kommunens webbplats.
Om ni inte kan komma överens genom samarbetssamtal kan nästa steg vara att en domstol får bestämma. Kontakta ett juridiskt ombud för att få veta hur ni ska göra.
Läs mer om samarbetssamtal på 1177
 Länk till annan webbplats, öppnas i nytt fönster.
Bra att veta under tiden du får underhållsbidrag
        Då ska underhållsbidraget betalas
    
    
Den förälder som betalar underhållsbidrag ska göra det från och med att ni inte längre bor ihop. Eller från och med barnets födelse om förhållandet mellan er har upphört tidigare.
Betalningen ska göras i förskott varje månad. Underhållsbidraget för december ska alltså betalas senast den 30 november.
        Underhållsbidraget ska justeras varje år
    
    
Underhållsbidraget ska följa prisutvecklingen i samhället i övrigt. Belopp i avtal eller domar, som kommit till före november 2024, ska höjas med 2 procent från och med februari 2025.
Exempel
Miriam och Mert kom överens i april 2024 om att Mert ska betala 2 000 kronor i månaden för deras barn Nassim.
Från och med februari 2025 ska Mert betala 2 040 kronor i månaden istället för 2 000 kronor eftersom 2 procent av 2 000 är 40 kronor.
Om Mert fortsätter att betala 2 000 kronor i månad trots indexhöjningen, så kan Miriam ansöka hos Kronofogdemyndigheten om indrivning av det beloppet som Mert inte betalar.
För underhållsbidrag som har fastställts utomlands eller i utländsk valuta gäller andra bestämmelser. Ring oss på 
010‑115 10 10
 för att få veta vad som gäller för dig i den situationen.
        När barnet fyller 18 år
    
    
Barnet har rätt till underhållsbidrag så länge hen fortfarande går i gymnasiet eller grundskolan. Det gäller ända tills barnet fyller 21 år. Men när barnet har fyllt 18 år ska bidraget betalas direkt till hen. Det är också barnet som ska skriva avtal och komma överens om beloppet med den andra föräldern.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Är underhållsbidrag och underhållsstöd samma sak?
Nej, det är det inte.
Underhållsbidrag betalas av den andra föräldern. Det är underhållsbidraget som ni kommer överens om och beräknar med verktyget på den här sidan. Underhållsbidraget kan vara högre än underhållsstödet.
Underhållsstöd betalas av Försäkringskassan. Det kan antingen vara som fullt underhållsstöd eller i form av utfyllnadsbidrag. Du får fullt underhållsstöd om den andra föräldern inte betalar något underhållsbidrag alls. Du får utfyllnadsbidrag om den andra föräldern betalar ett underhållsbidrag som är lägre än beloppet för fullt underhållsstöd.
Om du får fullt underhållsstöd från Försäkringskassan ska den andra föräldern betala till Försäkringskassan om hen har möjlighet.
Läs mer om underhållsstöd från Försäkringskassan
Vi kan inte komma överens, trots samarbetssamtal. Vad ska jag göra för att få underhållsbidrag?
Vänd dig till ett juridiskt ombud. Ombudet kan hjälpa dig att få ett underhållsbidrag fastställt i domstol.
Du kan också ansöka om att få underhållsstöd från Försäkringskassan. Den andra föräldern får sedan betala tillbaka hela eller delar av underhållsstödet till Försäkringskassan.
Läs mer om underhållsstöd från Försäkringskassan
Det här är mitt första barn. Hur ska jag veta vad jag kommer att ha för kostnader för barnet?
I verktyget Beräkna underhållsbidrag finns förifyllda belopp om du fyller i ålder och kön på barnet. Beloppen baseras på Konsumentverkets beräkningar. Om du inte vill ange barnets kön och ålder kan du hitta beloppen själv på Konsumentverkets webbplats.
Beräknade hushållskostnader (konsumentverket.se)
 Länk till annan webbplats, öppnas i nytt fönster.
Kan jag få underhållsbidrag även om barnets andra förälder inte har några pengar?
Om den andra föräldern inte har råd att betala kan du ansöka om underhållsstöd från Försäkringskassan. Den andra föräldern får sedan betala tillbaka hela eller delar av underhållsstödet till Försäkringskassan efter förmåga.
Läs mer om underhållsstöd från Försäkringskassan
En av oss har fått ny lön. Ska vi räkna fram ett nytt underhållsbidrag då?
Ja. Eftersom underhållsbidraget beräknas utifrån era inkomster och utgifter behöver ni göra en ny beräkning när er situation har förändrats.
Det är också viktigt att göra en ny beräkning när barnet blivit äldre. En sexåring har till exempel lägre kostnader än en trettonåring.
Vi har gått till domstol för att besluta om vårdnaden om barnet. Kan vi även ta upp underhållsbidraget där?
Ja, men tänk på att det kan kosta pengar att göra det. Det bästa är om ni kan komma överens om underhållsbidrag i ett avtal i stället för i en dom. Prata med ditt juridiska ombud om detta.
Läs mer om underhållsstöd från Försäkringskassan
Jag och barnet bor i Sverige. Den andra föräldern bor utomlands. Kan jag få hjälp att få underhållsbidrag för barnet?
Det beror på i vilket land den andra föräldern bor. Ring oss på 
010‑115 10 10
 för att få veta vad som gäller för dig.
Barnets andra förälder hotar mig, och jag är rädd. Måste vi verkligen samtala och komma överens om ett underhållsbidrag
?
Nej, om det finns en hotbild mot dig eller barnet kan du ansöka om underhållsstöd från Försäkringskassan.
Läs mer om underhållsstöd från Försäkringskassan
Du har rätt till ett liv fritt från våld
Tips från Försäkringskassan
        Räcker pengarna?
    
Vad är ett rättvist och rimligt underhåll? 
        Separerade föräldrar
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
7 februari 2025