Högkostnadsskyddet sänkte min tandläkarkostnad - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Högkostnadsskyddet sänkte min tandläkarkostnad
När Erik satt vid frukostbordet och tog en tugga av en skiva knäckebröd kände han plötsligt att han bitit sönder en tand.
– Jag måste ringa tandläkaren. Det här blir nog dyrt, tänkte Erik.
& 
                        Högkostnadsskydd för tandvård
                    
1 minut
Filmen visar hur högkostnadsskyddet inom det statliga tandvårdsstödet fungerar.
Läste på inför besöket
Erik ringde direkt till tandläkaren och fick en tid samma dag. Men innan han åkte dit gick han in på Försäkringskassans webbplats, där han hittade information om det statliga tandvårdsstödet. Erik upptäckte att det finns ett högkostnadsskydd som gör att man inte behöver betala hela kostnaden över en viss nivå.
Bad om en skriftlig prisuppgift
Väl hos tandläkaren fick han veta att han behövde rotfylla tanden och få en tandkrona, det vill säga en konstgjord tand som placeras ovanpå den skadade tanden. När Erik hörde vad det skulle kosta tyckte han att det var dyrare än han väntat sig. Eftersom han hade läst att priserna hos olika tandläkare kan variera, bad han om att få ett skriftligt besked om priset för behandlingen.
– Då fick jag en behandlingsplan där det fanns uppgifter om tandläkarens pris för undersökning och behandling. Med hjälp av den kunde jag sedan jämföra priset med vad det skulle kosta att gå till en annan tandläkare.
Lägre pris hos en annan tandläkare
När Erik kontaktade en annan tandläkare visade det sig att hennes pris var betydligt lägre. Hos den första tandläkaren var priset för hela behandlingen 13 640 kronor, inklusive undersökning. Den andra tandläkarens pris för samma arbete var 11 570 kronor. Erik valde den tandläkare som var billigast.
Fick ersätt­ning från hög­kostnads­skyddet
– Men det pris jag slutligen fick betala blev ännu lägre. Det finns nämligen ett högkostnadsskydd som beräknas utifrån fasta referenspriser för olika åtgärder och behandlingar. För min del innebar det att jag bara behövde betala häften av behandlingskostnaden för den del som översteg 3000 kronor, säger Erik.
Eriks tandläkares priser var desamma som referenspriserna. Men hade hennes priser varit högre hade han fått betala mellanskillnaden själv.
Kostnaden minskade med tusenlappar
Tandläkarens pris för Eriks tandvårdsbehandling var 11 570 kronor och hon drog på grund av högkostnadsskyddet av 4 285 kronor från hans räkning. Efter avdraget betalade Erik totalt 7 285 kr.
– Tack vare att jag jämförde tandläkarens pris med vad det skulle kosta att gå till en annan tandläkare sparade jag en hel del. Men sedan gjorde högkostnadsskyddet att den slutliga kostnaden blev ännu lägre, säger Erik.
Bra att tänka på
Priserna kan skilja sig åt mellan olika tandläkare och tandhygienister. Du har rätt att få en uppgift om vad din behandling kommer att kosta.
Referenspriset är ett fast pris som bestäms av staten för varje åtgärd som ger rätt till statligt tandvårdsstöd. Om din tandläkare eller tandhygienist tar ut ett högre pris än referenspriset för en åtgärd, beräknas ersättningen ändå utifrån referenspriset. Du får då betala mellanskillnaden. Om hen tar ut ett lägre pris beräknas ersättningen däremot utifrån det pris som du faktiskt betalar.
        Relaterade länkar
    
Tandvårdsstöd
Senast uppdaterad 
1 januari 2025