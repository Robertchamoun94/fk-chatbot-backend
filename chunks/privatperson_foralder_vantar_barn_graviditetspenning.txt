Graviditetspenning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Graviditetspenning
Teckenspråk
 
& 
                        Graviditetspenning
                    
12 minuter
Den här filmen vänder sig till dig som vill få information om vad som gäller om du ska ansöka om graviditetspenning.
 
Du som är gravid kan ha rätt till graviditetspenning. Det gäller om du har ett fysiskt ansträngande arbete, eller om det finns risker i arbetsmiljön och din arbetsgivare inte kan omplacera dig till andra arbetsuppgifter.
Vem kan få graviditetspenning?
Du kan ha rätt till graviditetspenning om du är gravid och
har ett arbete i Sverige som du inte kan utföra, antingen för att det är fysiskt ansträngande eller för att det finns risker i arbetsmiljön
inte kan bli omplacerad av din arbetsgivare till ett lättare eller mindre riskfyllt arbete
har en sjukpenninggrundande inkomst (SGI).
Om du har rätt till graviditetspenning på grund av ett fysiskt ansträngande arbete, så kan du få det tidigast från och med den 60:e dagen före beräknad förlossning,
Om du har blivit förbjuden av din arbetsgivare att fortsätta ditt arbete, på grund av risker i arbetsmiljön, kan du få graviditetspenning från och med den dagen förbudet började gälla. Därför är det viktigt att du ansöker så snart du vet att arbetsgivaren förbjuder dig att arbeta. Du kan läsa mer om dina rättigheter och din arbetsgivares ansvar på Arbetsmiljöverkets webbplats.
Graviditet och amning (av.se)
 Länk till annan webbplats, öppnas i nytt fönster.
Oavsett av vilken anledning du får graviditetspenning, kan du som längst få den fram till och med 11:e dagen före beräknad förlossning. Därefter har du möjlighet att ansöka om föräldrapenning. Du kan få graviditetspenning på 25 procent, 50 procent, 75 procent eller 100 procent.
Om du inte har rätt till graviditetspenning har du möjlighet att ansöka om föräldrapenning från den 60:e dagen innan beräknad förlossning.
Hur mycket pengar kan jag få?
Du får knappt 80 procent av din lön, men högst 938 kronor per dag. Ersättningen betalas ut för varje dag i veckan, inte bara de dagar du skulle ha arbetat.
Så ansöker du om graviditetspenning
        Om du är anställd eller företagare med aktiebolag
    
    
1. Meddela arbetsgivaren
Tala med din arbetsgivare om hur mycket du kan arbeta. Arbetsgivaren ska alltid undersöka möjligheten att omplacera dig. När det inte är möjligt kan du ansöka om graviditetspenning.
Om du arbetar i ditt eget aktiebolag så är du både anställd och arbetsgivare.
2. Ansök
Du kan vanligtvis inte få ersättning för tiden innan du ansökt om graviditetspenning.
Därför behöver du ansöka senast samma dag som du inte kan arbeta längre.
Om du ansöker om graviditetspenning för fysiskt ansträngande arbetsuppgifter, måste det tydligt framgå i ansökan
vad som är fysiskt ansträngande under arbetsdagen
hur graviditeten påverkar dig när du utför dina arbetsuppgifter.
            
                Ansök om graviditetspenning
            
            
 Till e-tjänsten
Förutom ansökan behöver vi
ett intyg om graviditet. Det får du av din barnmorska om hen inte skickar in det elektroniskt
ett utlåtande från din arbetsgivare.
För dig som arbetar i ditt eget aktiebolag ska en annan person i styrelsen underteckna utlåtandet.
            
                Lämna utlåtande för graviditetspenning
            
            
 Till e-tjänsten
3. Du får ett beslut
Om din ansökan är komplett och Försäkringskassan har fått in utlåtandet från din arbetsgivare så tar det vanligtvis 30 dagar innan du får ett beslut. Saknas något kontaktar vi dig så snart som möjligt.
På Mina sidor och i appen kan du se när vi har fattat ett beslut i ditt ärende och hur mycket pengar du får.
4. Skicka in försäkran
När du har fått ditt beslut ska du skicka in en försäkran där du skriver vilka dagar du inte har kunnat arbeta eller inte kommer att kunna arbeta.
            
                Lämna försäkran för graviditetspenning
            
            
 Till e-tjänsten
5. Utbetalning
Information om när graviditetspenning betalas ut:
Utbetalningsdatum och handläggningstider
6. Anmäl förändringar
Det är viktigt att du meddelar oss om din lön eller din arbetstid förändras.
        Om du har enskild firma, kommanditbolag eller handelsbolag
    
    
1. Ansök
Logga in på Mina sidor för att ansöka om graviditetspenning. Du kan vanligtvis inte få ersättning för tiden innan du ansökt om graviditetspenning.
Förutom ansökan behöver vi ett intyg om graviditet. Det får du av mödravården.
Som egenföretagare ansvarar du själv för din arbetsmiljö. Det gäller både om du har ett fysiskt ansträngande arbete eller om det finns risker i din arbetsmiljö.
Det måste tydligt framgå i din ansökan om graviditetspenning vad som är fysiskt ansträngande under arbetsdagen. Det måste också framgå hur graviditeten påverkar dig i ditt arbete.
Om du är egenföretagare och ansöker för att du har risker i arbetsmiljön, ska du skicka in ett särskilt läkarutlåtande från en arbetsmiljöspecialist. 
Det kan vara en läkare med specialistbevis i:
yrkesmedicin
yrkes- och miljömedicin
arbets- och miljömedicin eller företagsvård.
Det kan också vara en yrkeshygieniker som arbetar på en arbets- eller miljömedicinsk klinik. Du kan vända dig till din region för att få mer information om hur du kommer i kontakt med en arbetsmiljöspecialist.
Om du är ansluten till företagshälsovård kan du vända dig dit.
7204 Särskilt läkarutlåtande för en gravid egenföretagare vid risker i arbetsmiljön
 Pdf, 718 kB.
            
                Ansök om graviditetspenning
            
            
 Till e-tjänsten
2. Du får ett beslut
Om din ansökan är komplett så tar det vanligtvis 30 dagar innan du får ett beslut.
Om något saknas i ansökan, kontaktar vi dig så snart som möjligt.
3. Skicka in försäkran
När du har fått ditt beslut ska du skicka in en försäkran där du skriver vilka dagar du inte har kunnat arbeta eller inte kommer att kunna arbeta.
            
                Lämna försäkran för graviditetspenning
            
            
 Till e-tjänsten
4. Utbetalning
Utbetalningsdatum och handläggningstider
När syns utbetalningen på Mina sidor?
Under Utbetalningar på Mina sidor kan du se dina preliminära utbetalningar så snart Försäkringskassan har handlagt din försäkran. Den faktiska utbetalningen kan du se 1 bankdag innan pengarna kommer.
5. Anmäl förändringar
Det är viktigt att du meddelar oss om din lön eller din arbetstid förändras.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Vad räknas som riskfyllt arbete?
Riskfyllt arbete kan till exempel vara arbetsuppgifter eller miljöer där du kommer i kontakt med ämnen som kan skada din hälsa eller ditt barn. Det kan även vara ett arbete där du riskerar att utsättas för hot eller våld.
Det är din arbetsgivares ansvarar att bedöma om du kan fortsätta arbeta eller inte.
Din arbetsgivare kan förbjuda dig att arbeta om hen inte kan omplacera dig, anpassa eller ge dig andra arbetsuppgifter.
Vad räknas som ett fysiskt ansträngande arbete?
Ett fysiskt ansträngande arbete kan till exempel vara ett arbete som innebär tunga lyft, svåra rörelser eller monotona rörelser som ger ensidig belastning.
Kan jag ansöka om graviditetspenning när jag är timanställd vid behov?
Ja, om du skulle ha arbetat under den period du ansöker om graviditetspenning.
Hur räknar jag fram den 60:e dagen före beräknad förlossning?
Utgå från din beräknade förlossningsdag.
Exempel:
Ditt beräknade förlossningsdatum är den 1 juni.
Du räknar 60 dagar tillbaka. Du kan få graviditetspenning från och med den 2 april.
Kan jag som egen företagare stänga av mig själv på grund av risker för hot och våld?
Ja, om du kan styrka riskerna. Som egenföretagare ansvarar du själv för din arbetsmiljö. För att få graviditetspenning på grund av risker i din arbetsmiljö ska du styrka riskerna genom att skicka in ett särskilt läkarutlåtande från en arbetsmiljöspecialist.
En arbetsmiljöspecialist kan vara en läkare med specialistbevis i yrkesmedicin, yrkes- och miljömedicin, arbets- och miljömedicin eller företagsvård. Det kan också vara en yrkeshygieniker som arbetar på en arbets- eller miljömedicinsk klinik.
Hur vet jag om jag är försäkrad i Sverige?
Du är i regel försäkrad i Sverige om du bor och arbetar här. Om du bor eller arbetar i olika länder kan det finnas undantag, liksom om du nyligen flyttat hit.
Försäkrad i Sverige
Jag ska åka utomlands. Kan jag behålla min graviditetspenning?
Ja, du kan behålla din graviditetspenning när du vistas inom EU/EES-området eller Schweiz. Om du åker till ett land utanför EU/EES-området eller Schweiz måste du begära ett medgivande från Försäkringskassan innan du åker. Du ansöker på Mina sidor.
            
                Begär medgivande för ersättning vid utlandsvistelse
            
            
 Till e-tjänsten
Om du inte kan använda Mina sidor kan du ansöka på blankett:
7430 Begär medgivande för ersättning vid utlandsvistelse
 Pdf, 132 kB.
Vad händer om min arbetsgivare gör en ny riskbedömning under tiden jag är gravid?
Om din arbetsgivare gör en ny riskbedömning som innebär att du inte längre är förbjuden att arbeta från ett visst datum kan det påverka din graviditetspenning. Försäkringskassan behöver i en sådan situation bli informerad om de ändrade förutsättningarna. Du kommer då att få ett nytt beslut.
Jag är arbetslös, kan jag ansöka om graviditetspenning?
För att kunna få graviditetspenning så måste du ha ett arbete som du behöver avstå ifrån. Det är din arbetsgivare som ska bedöma om det finns risker i arbetsmiljön.
Du har möjlighet att ansöka om föräldrapenning från den 60:e dagen innan beräknad förlossning.
Jag studerar, kan jag ansöka om graviditetspenning?
För att kunna få graviditetspenning så måste du ha ett arbete som du behöver avstå ifrån. Det är din arbetsgivare som ska bedöma om det finns risker i arbetsmiljön.
Du har möjlighet att ansöka om föräldrapenning från den 60:e dagen innan beräknad förlossning.
        Relaterade länkar
    
Sjuk
Sjuk under graviditeten
Arbetsmiljöverkets information om bedömning av risker för gravida
Graviditet och amning (av.se)
 Länk till annan webbplats, öppnas i nytt fönster.
Tips från Försäkringskassan
        Tillskott i familjen?
    
Vi ger dig och din partner personliga checklistor, smarta tips och påminnelser.
        Vänta barn-guiden
        
    
        Har du koll på SGI?
    
Här får du veta vad SGI är och hur den påverkar hur mycket du kan få i ersättning.
        Sjukpenninggrundande inkomst (SGI)
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
16 februari 2025