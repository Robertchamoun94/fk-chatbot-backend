Regionernas tandvårdsstöd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Regionernas tandvårdsstöd
Du som har vissa sjukdomar, funktionsnedsättningar eller ett stort behov av vård och omsorg kan få tandvårdsstöd från din region. Det kan du till exempel få om du har ett stort behov av omvårdnad, behöver tandvård som ett led i din sjukdomsbehandling eller om du är extremt tandvårdsrädd. Din tandläkare eller tandhygienist kan informera dig om vilken tandvård som kan ge rätt till din regions tandvårdsstöd.
Olika typer av tandvårdsstöd inom regionerna
        Stöd för dig som har ett stort behov av vård och omsorg
    
    
Kan jag få tandvårdsstöd?
Du kan få tandvårdsstöd om du har en funktionsnedsättning och omfattas av lagen om stöd och service till vissa funktionshindrade (LSS) eller om du har ett omfattande och varaktigt behov av vård och omsorg. Det är din kommun som avgör om du har rätt till detta.
Vad får jag?
Du får tandvård för att förbättra din förmåga att äta eller tala eller för att slippa smärtor och obehag i munnen. Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Du kan också få en kostnadsfri kontroll av din munhälsa i hemmet eller där du bor. Vid kontrollen får du råd och tips om munhygien och en preliminär bedömning av vilken tandvård du behöver.
Hur får jag tandvårdsstödet?
För att få tandvårdsstödet behöver du ett intyg. Kontakta din kommun eller den enhet som ansvarar för tandvård inom din region för mer information. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för dig som har en långvarig sjukdom eller funktionsnedsättning
    
    
Kan jag få tandvårdsstöd?
Om du har stora svårigheter att sköta din munhygien eller genomgår en tandvårdsbehandling på grund av en långvarig sjukdom eller funktionsnedsättning kan du få tandvårdsstöd. Du ska dessutom ha någon av följande sjukdomar eller funktionsnedsättningar:
svår psykisk funktionsnedsättning
Parkinsons sjukdom
multipel skleros (MS)
cerebral pares (CP)
reumatoid artrit (ledgångsreumatism)
systemisk lupus erythematosus (SLE)
sklerodermi (systemisk skleros)
amyotrofisk lateralskleros (ALS)
orofacial funktionsnedsättning (missbildningar eller kroniska sjukdomar i och kring munhålan)
hjärninfarkt eller hjärnblödning (stroke) – om du efter sex månader fortfarande har symtom som gör att du har svårt att sköta din munhygien eller att genomgå tandvårdsbehandling
en sällsynt sjukdom.
Även du som har svårigheter med att äta, tala svälja eller dreglar på grund av en sällsynt sjukdom kan få tandvårdsstödet.
Vad får jag?
Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård. Fasta konstruktioner som till exempel kronor och broar omfattas däremot inte av stödet.
Hur får jag tandvårdsstödet?
Kontakta din läkare för att få ett särskilt läkarintyg. Sjukvården ansvarar för att intyget når den enhet inom din region som ansvarar för tandvård. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för tandvård som är ett led i din sjukdomsbehandling
    
    
Kan jag få tandvårdsstöd?
Du kan få tandvårdsstöd om tandvården ingår som ett led i behandlingen av din sjukdom under en begränsad tid. Tandvårdsstödet omfattar tandvårdsbehandling
av medfödda missbildningar i käkområdet och i ansiktet
av skador i käkområdet eller ansiktet som beror på en sjukdom
av skador på tänderna som uppstått under ett epileptiskt anfall
i samband med ett kirurgiskt ingrepp eller medicinsk behandling som kräver att du är infektionsfri
för dig som har förändringar i munslemhinnan på grund av sjukdom, medicinering eller allmänt nedsatt immunförsvar
för sig som genomgår en utredning där man misstänker att din sjukdom påverkas av mun- och tandhälsan
för dig som får strålbehandling av öron-, näs-, mun- eller halsområdet
för dig som har långvariga och svåra smärtor i ansiktet eller käkområdet
för dig som utreds och behandlas för allvarlig sömnapné (andningsuppehåll under sömnen)
för dig som har frätskador på tänderna som har orsakats av en ätstörnings- eller refluxsjukdom (sura uppstötningar och halsbränna) och är medicinskt rehabiliterad.
Vad får jag?
Du får tandvård som ingår som ett led i behandlingen av din sjukdom under en begränsad tid. Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Hur får jag del av tandvårdsstödet?
För att du ska kunna få tandvårdsstödet behövs ofta en remiss för behandling av din sjukdom från din läkare. Innan du får din behandling ska den enhet inom din region som ansvarar för tandvård ha bedömt att du har rätt till tandvårdsstöd. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för dig som är extremt rädd för tandvård
    
    
Kan jag få tandvårdsstöd?
Om du under många år har avstått från tandvård på grund av tandvårdsrädsla kan du få tandvårdsstöd. Du får då tandvårdsstöd för behandling av din tandvårdsrädsla och den tandvård som du får i samband med den. Både tandläkare och legitimerad psykolog, psykoterapeut eller psykiater ska också ha bedömt att du lider av extrem tandvårdsrädsla.
Vad får jag?
Du får den behandling och tandvård som behövs för att behandla din extrema tandvårdsrädsla. Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Hur får jag del av tandvårdsstödet?
För att du ska kunna få tandvårdsstödet krävs det att den enhet som ansvarar för tandvård inom din region har bedömt att du har rätt till tandvårdsstöd innan du får behandlingen. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för att byta ut tandfyllningar för dig som är allergisk eller överkänslig
    
    
Kan jag få tandvårdsstöd?
Du kan få tandvårdsstöd för att byta ut materialet i fyllningar och kronor om du är allergisk eller överkänslig mot tandfyllningsmaterial.
Vad får jag?
Du får den tandvård som behövs för att byta ut tandfyllningarna. Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Hur får jag del av tandvårdsstödet?
För att du ska kunna få tandvårdsstöd krävs det att den enhet som ansvarar för tandvård inom din region har bedömt att du har rätt till tandvårdsstöd innan du går till tandläkaren. Kontakta enheten för mer information. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för att byta ut tandfyllningar som ett led i din medicinska rehabilitering
    
    
Kan jag få tandvårdsstöd?
Du som har långvariga sjukdomssymtom kan få tandvårdsstöd för att få dina tandfyllningar utbytta som ett led i en medicinsk rehabilitering.
Vad får jag?
Du får den tandvård som behövs för att byta tandfyllningar. Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Hur får jag tandvårdsstödet?
För att du ska kunna få tandvårdsstödet ska det finnas en utredningsplan och en behandlingsplan som upprättas av en specialistläkare. Den enhet inom din region som ansvarar för tandvård ska också ha bedömt att du har rätt till tandvårdsstödet innan du går till tandläkaren. Kontakta enheten för mer information. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
        Stöd för kirurgiska ingrepp i mun, käke eller ansikte
    
    
Kan jag få tandvårdsstöd?
Du kan ha rätt till tandvårdsstöd om du behöver sådana operationer och behandlingar i mun, käke eller ansikte som oftast behöver utföras på sjukhus. Ett exempel är om du på grund av en käkskada måste sövas ner för att opereras av en käkkirurg.
Vad får jag?
De operationer och behandlingar som omfattas av tandvårdsstödet är följande:
behandlingar av käkfrakturer
käkledskirurgi
kirurgi för att återställa skador i ansiktets olika mjukdelar eller ansiktsskelettet
utredningar och behandlingar av förändringar i munnen som beror på sjukdom
utredningar och behandlingar av smärttillstånd
övriga behandlingar i munhålan, av tänder och käkar som kräver ett sjukhus tekniska och medicinska resurser.
Kostnaden för tandvårdsbesöket motsvarar ett vanligt sjukvårdsbesök och ingår i högkostnadsskyddet som gäller för annan hälso- och sjukvård.
Hur får jag tandvårdsstödet?
Den som utför den käkkirurgiska behandlingen avgör om tandvården ger rätt till tandvårdsstödet. För mer information kontakta den enhet inom din region som ansvarar för tandvård. Du kan nå enheten genom regionens webbplats eller telefonväxel.
Samlad lista till regionernas webbplatser (Sveriges Kommuner och Regioner skr.se)
 Länk till annan webbplats, öppnas i nytt fönster.
Tandvård om du har stort omvårdnadsbehov i dagliga livet (1177.se)
 Länk till annan webbplats, öppnas i nytt fönster.
Senast uppdaterad 
16 februari 2025