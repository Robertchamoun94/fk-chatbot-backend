När du har fått uppehållstillstånd i Sverige - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
När du har fått uppehållstillstånd i Sverige
Här kan du läsa om vad Försäkringskassan är och vilka ersättningar du kan ha rätt till när du har fått permanent eller tillfälligt uppehållstillstånd i Sverige.
Information till dig som fått uppehållstillstånd enligt EU:s massflyktsdirektiv
Ersättningar du kan få om du jobbar i Sverige
Om du har fått uppehållstillstånd enligt massflyktsdirektivet och har ett arbete i Sverige kan du få vissa ersättningar från Försäkringskassan.
Ersättningarna som du kan ha rätt till om du jobbar i Sverige är bland annat:
sjukpenning
ersättning för arbetsskada
aktivitetsersättning
sjukersättning
graviditetspenning
Om ditt barn bor i Sverige kan du även ha rätt till föräldrapenning och ersättning för vab.
Ersättningar du kan få om du bor i Sverige
Om du bor i Sverige kan du få vissa ersättningar från Försäkringskassan. Vilka ersättningar du kan få beror bland annat på om du är folkbokförd här eller inte.
Till dig som kommer från Ukraina (skatteverket.se)
 Länk till annan webbplats, öppnas i nytt fönster.
        Om du blivit folkbokförd i Sverige senast 31 oktober 2024
    
    
Om du blivit folkbokförd i Sverige innan 1 november 2024, kan du ha rätt till de ersättningar man kan få när man bor här.
Du som deltar i etableringsprogrammet hos Arbetsförmedlingen kan få etableringsersättning från Försäkringskassan.
Ersättning för dig som deltar i etableringsprogrammet hos Arbetsförmedlingen
Om du har barn och barnet också är folkbokfört och bor i Sverige kan du ha rätt till exempel barnbidrag, föräldrapenning och ersättning för vab.
Om du bor och är folkbokförd i Sverige har du också rätt till sjukvård på samma villkor som andra som bor i Sverige. Det betyder att du får betala samma avgift som andra som bor här. Du kan även ha rätt till ersättning om du behöver gå till tandläkaren.
Tandvårdsstöd
        Om du blivit folkbokförd i Sverige 1 november 2024 eller senare
    
    
Du som deltar i etableringsprogrammet hos Arbetsförmedlingen kan du få etableringsersättning från Försäkringskassan.
Om du har barn och barnet också bor i Sverige, så kan du ha rätt till exempelvis föräldrapenning och ersättning för vab om du arbetar.
Om du bor och är folkbokförd i Sverige, så har du rätt till sjukvård på samma villkor som andra som bor i Sverige. Det betyder att du får betala samma avgift som andra som bor här. Du kan även ha rätt till ersättning om du behöver gå till tandläkaren.
Du har inte rätt till ersättningar som baseras på bosättning, till exempel barnbidrag, bostadsbidrag eller assistansersättning.
        Om du inte kan bli folkbokförd i Sverige
    
    
Om du har fått ett uppehållstillstånd enligt massflyktsdirektivet, och inte kan bli folkbokförd i Sverige, har du inte rätt till förmåner som till exempel barnbidrag, föräldrapenning eller bostadsbidrag. Om du jobbar i Sverige kan du ha rätt till vissa ersättningar, till exempel sjukpenning.
Sjukvård och tandvård
Om du är 18 år eller äldre och har fått uppehållstillstånd enligt massflyktsdirektivet har du rätt till sjukvård och tandvård som inte kan vänta. Det är vårdpersonalen som avgör om din vård inte kan vänta.
Om du är under 18 år har du rätt till sjukvård och tandvård på samma villkor som alla andra barn som bor i samma region som du.
Vård om du är asylsökande eller inte har tillstånd att vara i Sverige (1177.se)
 Länk till annan webbplats, öppnas i nytt fönster.
Information på andra språk
Information på engelska:
If you have been granted a residence permit in Sweden
Information på ukrainska:
Інформація для тих, хто отримав дозвіл на проживання в Швеції згідно з Директивою Європейського Союзу про тимчасовий захист (ukrainska)
Information på ryska:
Информация для тех, кто получил разрешение на проживание в Швеции согласно Директиве Европейского Союза о временной защите (ryska)
På webbplatsen Informationsverige.se finns information om vad som gäller för dig som kommer som flykting från Ukraina:
Du som har flytt från kriget i Ukraina (informationsverige.se)
 Länk till annan webbplats, öppnas i nytt fönster.
& 
                        Till dig som har etableringsersättning
                    
10 minuter
Information om den svenska socialförsäkringen och olika bidrag och ersättningar du kan få från Försäkringskassan. 
Vem kan få ersättning från Försäkringskassan?
För att få ersättning från Försäkringskassan ska du vara försäkrad i Sverige. Information om vem som är försäkrad i Sverige och vad det innebär finns här.
Försäkrad i Sverige
Vad är skillnaden mellan Försäkringskassan och ett privat försäkringsbolag?
Till privata försäkringsbolag måste du själv betala för att vara försäkrad. Du kan till exempel betala för att försäkra ditt hem eller din bil. Hos Försäkringskassan är du försäkrad genom att du bor eller arbetar i Sverige.
Hur ansöker jag om ersättning från Försäkringskassan?
Du kan ansöka om de flesta ersättningarna från Försäkringskassan om du loggar in på Mina sidor. Det finns också blanketter att fylla i om du inte kan använda Mina sidor. För att ansöka om ersättning ska du också lämna uppgifter så att Försäkringskassan kan utreda om du ska vara försäkrad i Sverige.
            
                Lämna uppgifter vid flytt till eller arbete i Sverige
            
            
 Till e-tjänsten
        Om du inte kan ansöka via e-tjänst
    
    
Ansök på blankett:
5456 Uppgifter vid flytt till eller arbete i Sverige
 Pdf, 861 kB.
        Om du har barn
    
    
Om du flyttar till Sverige tillsammans med barn som är under 16 år behöver du lämna uppgifter till Försäkringskassan för att kunna få barnbidrag.
Om du har barn över 16 år ska du anmäla det till Försäkringskassan. Då utreder vi om du har rätt till förlängt barnbidrag eller andra ersättningar. Du kan anmäla att barnet bor i Sverige på ett av våra servicekontor.
Om barnet kommer efter dig till Sverige ska du anmäla det till Försäkringskassan. Då utreder vi om du har rätt till barnbidrag och andra ersättningar för barnfamiljer. Du kan anmäla att barnet har kommit på ett av våra servicekontor.
Besök servicekontor
Är ni två vårdnadshavare ska ni båda anmäla att ni har flyttat till Sverige. Så här lämnar du uppgifter om medföljande barn under 18 år. De barn som du är vårdnadshavare för ska du lämna uppgifter för i din egen anmälan.
5456 Uppgifter vid flytt till eller arbete i Sverige
 Pdf, 861 kB.
Kan jag få hjälp att ansöka om en ersättning?
Ja. Det finns olika sätt att få hjälp med att ta reda på vilka ersättningar du har rätt till och hur du ansöker.
1. Läs om de olika ersättningarna här på webbplatsen
Informationen finns på svenska och engelska.
Om du har en e‑legitimation kan du själv anmäla och ansöka på Mina sidor. Informationen på Mina sidor finns bara på svenska.
            
                Mina sidor
            
            
 Till e-tjänsten
2. Besök ett servicekontor
Där kan du träffa servicehandläggare och få hjälp att ta reda på vad du har rätt till och hur du ansöker.
Besök servicekontor
3. Prata med en handläggare på ditt språk
Vi har samlat information och kontaktuppgifter för dig som talar annat språk än svenska.
Information in other languages
Här kan du läsa om de vanligaste ersättningarna
Information om olika ersättningar finns på svenska och engelska.
        Etableringsersättning
    
    
Om du deltar i etableringsprogram hos Arbets­förmedlingen kan du få etablerings­ersättning av Försäkrings­kassan.
Om du har barn kan du också få etablerings­­tillägg.
Om du inte har barn och bor i egen bostad kan du få bostads­ersättning.
Ersättning för dig som deltar i etableringsprogrammet hos Arbetsförmedlingen
        Barnbidrag
    
    
Alla i Sverige som har barn under 16 år får barnbidrag. När barnet fyller 16 år slutar man att få barnbidrag. Men man kan få förlängt barnbidrag om barnet fortfarande går i grundskolan.
Du kan inte få barnbidrag när du får dagersättning från Migrationsverket.
Om du har barn under 16 år med dig när du kommer till Sverige behöver du lämna uppgifter till Försäkringskassan för att kunna få barnbidrag.
Om barnet flyttar till Sverige efter dig, ska du anmäla till oss att barnet har flyttat hit.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan ansöka på Mina sidor
Barnbidrag och flerbarnstillägg
        Föräldrapenning
    
    
Föräldra­penning är pengar du får att kunna vara föräldra­ledig, det vill säga ta hand om ditt barn istället för att arbeta, söka arbete eller studera.
Du kan inte få föräldra­penning när du får dagersättning från Migrations­verket.
Föräldra­penning
        Bostadsbidrag
    
    
Om du har barn kan du få bostadsbidrag om du behöver hjälp att betala hyra eller månadsavgift för ditt boende.
Du kan också få bostadsbidrag om du är under 29 år och inte har barn.
Du kan bara få bostadsbidrag om du äger din bostad eller har ett hyreskontrakt och hyr i första eller andra hand. Du kan inte få bostadsbidrag om du är inneboende eller hyr en del av någon annans bostad.
Bostadsbidrag till barnfamiljer
Bostadsbidrag till unga (under 29 år)
        Underhållsstöd
    
    
Om du har skilt dig eller separerat från barnets andra förälder, ska den andra föräldern betala pengar för barnet om barnet bor hos dig. Det kallas för underhåll­sbidrag. Om den andra föräldern inte betalar underhålls­bidrag kan du ansöka om underhållsstöd hos Försäkrings­kassan.
För föräldrar som inte lever ihop
        Omvårdnadsbidrag
    
    
Om du har ett barn med en funktion­snedsättning kan du ha rätt till omvårdnads­bidrag för att ta hand om barnet.
Omvårdnadsbidrag
        EU-kort
    
    
EU‑kortet ger dig rätt till nödvändig sjuk‑ och tandvård utomlands när du reser från Sverige till ett annat EU/EES‑land eller Schweiz.
EU–kort och vård utomlands
        Tandvårdsstöd
    
    
Tandvårdsstödet är ett ekonomiskt stöd till dig om du behöver tandvård.
Alla som bor och är försäkrade i Sverige omfattas av statligt tandvårdsstöd från och med det år man fyller 24. För barn och ungdomar som är yngre är tandvården helt gratis.
Det statliga tandvårdsstödet består av allmänt tandvårdsbidrag, särskilt tandvårdsbidrag och högkostnadsskydd.
Tandvårdsstöd
        Övriga ersättningar
    
    
På webbplatsen finns mer information om flera ersättningar.
Ersättningar A‑Ö
Frågor och svar
Vad är folk­bokföring?
Folkbokföringen är ett register över de människor som bor i Sverige. I registret står det vad man heter och var man bor. Den myndighet som hanterar folkbokföringen är Skatteverket. Läs om folkbokföring på Skatteverkets webbplats.
Skatteverket (skatteverket.se)
 Länk till annan webbplats, öppnas i nytt fönster.
Har jag rätt till ersättning om jag bara har ett tillfälligt uppehålls­tillstånd?
Ja, om du är försäkrad i Sverige kan du få ersättning på samma sätt som andra personer som är försäkrade i Sverige även om du har ett tillfälligt uppehålls­tillstånd.
Måste jag vara försäkrad hos Försäkrings­kassan för att få vård om jag blir sjuk?
Nej, för att få sjuk­vård i Sverige räcker det att du är folk­bokförd hos Skatte­verket.
Vad händer med mina pengar när mitt tillfälliga uppehålls­tillstånd går ut?
För att fortsätta få ersättning från Försäkringskassan måste du ansöka om ett nytt uppehålls­tillstånd innan ditt nuvarande uppehålls­tillstånd går ut. Om du inte gör det måste du vänta tills du får ett nytt uppehållstillstånd innan du kan få ersättning från Försäkrings­kassan igen.
        Relaterade länkar
    
Flytta till Sverige
Arbeta i Sverige
Här kan du få hjälp av Försäkrings­kassan
Information in other languages
Ring kundcenter
Besök servicekontor
Andra myndigheter
Skatteverket (skatteverket.se)
 Länk till annan webbplats, öppnas i nytt fönster.
Arbetsförmedlingen (arbetsformedlingen.se)
 Länk till annan webbplats, öppnas i nytt fönster.
     
Pensionsmyndigheten (pensionsmyndigheten.se)
 Länk till annan webbplats, öppnas i nytt fönster.
Denna information på andra språk
Arabiska (اللغة العربية)
Dari (دری)
Tigrinja (ትግርኛ)
Somaliska (Af soomaali)
Senast uppdaterad 
17 juni 2025