Allt färre får bostadsbidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Allt färre får bostadsbidrag
23 oktober 2024
De senaste fem åren har antalet hushåll som får bostadsbidrag minskat med 21 procent i Sverige. Samtidigt har ersättningen till de barnfamiljer som fått bidraget ökat, på grund av tilläggsbidraget som infördes 2020. Det här visar nya siffror från Försäkringskassan.
Målet med bostadsbidraget är att minska trångboddhet, bidra till bättre levnadsstandard för barnfamiljer och minska de ekonomiska skillnaderna mellan hushåll med och utan barn.
För att kunna få fullt bostadsbidrag får en ensamstående inte tjäna mer än 150 000 om året. För sammanboende gäller 75 000 kronor om året, per person. Inkomstgränserna har varit desamma sedan 2021 och är en av förklaringarna till varför inte fler söker och får bostadsbidrag säger Jenny Cederborg, verksamhetområdeschef på Försäkringskassan.
– Vi kan inte med säkerhet säga varför minskningen är så stor men högre inkomster är en av anledningarna till att färre söker och kan beviljas bidraget. Samtidigt har sysselsättningsgraden också ökat under perioden vilket talar för att det är fler i arbete och därmed färre som har behov av bostadsbidrag.
Högre ersättning till de som får
Samtidigt som färre får bostadsbidrag har den sammanlagda ersättningen blivit högre till de barnfamiljer som får. Det beror på det tillfälliga tilläggsbidrag för barnfamiljer som infördes 2020 för att kompensera för ökade levnadskostnader.
Statens sammanlagda utgifter har dock inte ökat utan var något lägre 2023 än 2019. Regeringen föreslår i sin höstbudget att det tillfälliga bidraget ska fortsätta första halvåret 2025 och sänkas från nuvarande 40 till 25 procent.
Fakta
Statens kostnader för bostadsbidraget
2019    5 075 miljoner kronor 
2023    4 897 miljoner kronor
Vanligaste mottagare
Ensamstående kvinna med barn.
I genomsnitt får ensamstående kvinnor med barn 34 925 kronor om året i bostadsbidrag eller 2 900 kronor i månaden.
Antal hushåll som fått bostadsbidrag
2019    214 957
2023    169 805
Antal sökande
2019    287 591
2023    226 487
Läs mer:
Statistik inom området barn och familj – bostadsbidrag
Till pressmeddelanden