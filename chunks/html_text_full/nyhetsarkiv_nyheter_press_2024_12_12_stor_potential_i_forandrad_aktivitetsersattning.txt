Stor potential i förändrad aktivitetsersättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Stor potential i förändrad aktivitetsersättning
12 december 2024
Personer mellan 19 och 30 år med psykiska och/eller fysiska funktionsnedsättningar som står långt ifrån arbetsmarknaden kan få aktivitetsersättning. 
Efter tio år hade 30 procent av dem som lämnade aktivitetsersättningen sin huvudsakliga inkomst från arbete – och det är tänkbart att ett par justeringar i hur ersättningen fungerar skulle kunna göra den siffran ännu större. 
Det visar en ny analys som Försäkringskassan publicerar idag.
Försäkringskassan har analyserat hur personer som har haft aktivitetsersättning lyckas etablera sig på arbetsmarknaden den 10-årsperiod närmast efter att de lämnat aktivitetsersättningen. Av dem som lämnade aktivitetsersättningen år 2012 hade mer än en femtedel sin huvudsakliga inkomst från arbete ett år senare. Tio år senare var andelen cirka 30 procent.
Det är vanligare att de som självmant lämnat aktivitetsersättningen innan de fyllt 30 har sin huvudsakliga inkomst från arbete, jämfört med de som fått avslag på ansökan om en förlängd ersättningsperiod eller de som lämnar ersättningen för att de fyller 30 år.
Ekonomiska incitament värt att undersöka vidare
– Vi tror att ett par justeringar i systemets utformning skulle kunna göra att ännu fler kan göra övergången från bidrag till arbete, något som såklart främst vore bra för mottagarna själva men även systemet som helhet, säger Nils Öberg, generaldirektör för Försäkringskassan.
Lön är en självklar motivation inom arbetslivet och det gäller även för unga som av olika skäl står långt från arbetsmarknaden.
– Ersättningsnivån inom ersättningen är och kommer att fortsätta vara låg. Att ändå kunna få en något högre ersättning om man själv driver på för att skaffa sig egen försörjning tror vi är något som kan vara värt för lagstiftaren att överväga, säger Nils Öberg, generaldirektör för Försäkringskassan.
Försäkringskassan ser också att andra delar av systemet skulle kunna vara bra för lagstiftaren att undersöka för att öka möjligheten för egen försörjning. Men även möjligheten för Försäkringskassan att på eget initiativ föreslå en övergång mellan aktivitetsersättning och sjukersättning kan övervägas.
Arbetsmarknaden för personer med aktivitetsersättning (Socialförsäkringsrapport 2024:3)
 Pdf, 633 kB, öppnas i nytt fönster.
Försäkringskassan: Stor potential i förbättrad aktivitetsersättning (altinget.se)
 Länk till annan webbplats, öppnas i nytt fönster.
Till pressmeddelanden