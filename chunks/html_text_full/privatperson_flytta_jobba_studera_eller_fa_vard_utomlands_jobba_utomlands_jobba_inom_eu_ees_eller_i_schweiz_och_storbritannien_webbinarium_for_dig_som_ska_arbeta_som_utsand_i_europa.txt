Webbinarium för dig som ska arbeta som utsänd i Europa - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Webbinarium för dig som ska arbeta som utsänd i Europa
Ska du arbeta som utsänd i ett EU/EES-land eller i Storbritannien och Schweiz? Då kan du se vårt inspelade webbinarium som riktar sig till dig som är utsänd med en privat arbetsgivare.
Vi går igenom EU-reglerna som påverkar socialförsäkringen och vad du och din familj behöver tänka på som utsänd. Vad händer med dina ersättningar du får från Försäkringskassan? Vad händer om förutsättningarna förändras? När ska du kontakta Försäkringskassan?
& 
                        Ska du arbeta ute i Europa?
                    
23 minuter
Det här webbinariet vänder sig till dig som ska arbeta som utsänd i Europa för din privata arbetsgivare.
& 
                        Så gör du för att ansök om intyg om du ska arbeta utomlands
                    
2 minuter
Så här ansöker du om intyg A1.
Sammanställning av chattfrågor
Här finns en sammanställning av de frågor som våra experter fick under webbinariet som sändes den 28 september.
Frågor och svar
När kommer man som arbetstagare och arbetsgivare ha möjlighet att fylla i och signera blankett 6220 digitalt med t.ex. Bank-ID?
Arbetstagare har idag möjlighet att ansöka om intyg A1 via Mina sidor genom att använda e-tjänsten ”Ansök om tillfälligt arbete utomlands”. Mer information om det hittar du här:
Arbeta inom EU/EES eller i Schweiz och Storbritannien. 
Vi håller på att arbeta på en lösning så att även arbetsgivaren ska kunna lämna sina uppgifter digitalt. Tyvärr vet vi inte idag när det kommer lanseras. Tills den lösningen kommer behöver arbetsgivaren lämna uppgifterna via blankett 6221 som arbetstagaren bifogar till ansökan. Enklast gör du det genom att ladda upp uppgifterna direkt i ansökan.
Så här ansöker du om intyg A1 (youtube.com)
 Länk till annan webbplats, öppnas i nytt fönster.
Man får inte ersätta annan utsänd person. Gäller det även om den utsända personen t.ex. blir sjuk och reser åter till Sverige? Kan inte arbetsgivaren då skicka en vikarie för denne?
Om en utsänd person varit tvungen att avbryta sin utsändning innan den planerade utsändningsperioden hunnit löpa ut kan personen däremot ersättas. Det kan till exempel handla om att en utsändning avbryts på grund av sjukdom."
Hur snabbt får man A1-intyget när man uppfyller villkoren?
Handläggningstiden ligger i dagsläget på ca 5 månader.
Hur meddelar arbetsgivare er om utsändningen avbryts i förtid?
Arbetsgivaren kan kontakta vårt Kundcenter för partners 0771-17 90 00 eller skicka in ny information avseende den det gäller till vår inläsningscentral.
Hur länge man ska arbeta hemma i Sverige efter en 24 månaders utsändning innan man kan söka A1 igen?
För en person som har avslutat en utsändningsperiod får ingen ny utsändningsperiod för samma arbetstagare, samma företag och samma mottagande land beviljas förrän två månader från den dag då den förra utsändningsperioden löpte ut. Är det däremot en helt ny situation finns det inga bestämmelser gällande tid emellan.
Dispensprocessen kan ta lång tid. Hur lång tid innan utsändning rekommenderar ni att man ska söka A1 för att säkerställa att besluts/dispensprocess hinner att bli klart innan utresan?
I nuläget är handläggningstiden ca 5 månader och vad gäller dispenser så är Försäkringskassan beroende av svar från det andra landet. Rådet är att skicka in ansökan så snart man vet de faktiska förhållandena
Vilka är de ”strikta” länderna? 
Det finns ingen lista eller liknande över "strikta" länder. Det kan också variera över tid vilka länder som ställer högre krav än andra länder gällande uppvisande av intyg A1.
Vad gör man när man med kort varsel ska till en tjänsteresa utomlands? Finns det en expresstjänst?
Våra intyg gäller även för retroaktiv tid men om man verkligen är i behov av intyget innan utresan så finns möjlighet att ringa 0771–524 524 och informera oss om din situation
Är det en rekommendation från Försäkringskassan är att man ska söka A1 vid varje tjänsteresa? Även fast bara handlar om 1–2 dagars resor? 
Om en arbetstagare kontinuerligt och återkommande arbetar i länder i Europa under en 12-månaders period kan det vara så att Försäkringskassan prövar om hen har rätt till ett intyg A1 utifrån bestämmelserna om ”normalt arbete i två eller flera medlemsländer”. Det är ett annat undantag från huvudregeln än utsändning som vi inte berört i den här webbsändningen.
För ytterligare information om ”normalt arbete i två eller flera medlemsländer” samt vanliga frågor och svar, se Försäkringskassans webbplats:
Arbeta i flera länder inom EU/EES eller i Schweiz och Storbritannien
Du är också välkommen att kontakta Försäkringskassans kundtjänst på 0771‑524 524.
Senast uppdaterad 
20 februari 2025