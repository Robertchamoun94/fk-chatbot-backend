Systemutvecklare? Ta Sveriges viktigaste it-jobb - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Systemutvecklare? Ta Sveriges viktigaste it-jobb
Som systemutvecklare, kravanalytiker och testutvecklare hos oss jobbar du i team med stort eget ansvar. Är du beredd att ta Sveriges viktigaste it‑jobb? Ansök idag!
& 
                        Möt Maria – systemutvecklare på Försäkringskassan
                    
1 minut
”Vi måste kunna uppdatera och täppa till säkerhetshål samtidigt som vi jobbar i ett system där det inte får bli fel. Det är något magiskt när allt flyter på och utbetalningarna löper vidare.” Det säger Maria som jobbar som systemutvecklare på Försäkringskassan.
Sök ett av våra lediga it-jobb
Det här gör du som systemutvecklare, kravanalytiker och testutvecklare
Systemutvecklare: Som kodutvecklare skriver du kod för frontend och/eller backend och har möjlighet att röra dig från container och applikationsserver till användarupplevelse. I din vardag kommer du i nuläget främst jobba med HTML5, JavaScript, Vue.JS, Java, C++ för att ge några exempel.
Kravanalytiker: Som kravanalytiker hos oss är du länken mellan verksamheten och systemutvecklarna. I dina arbetsuppgifter ingår att identifiera och dokumentera bland annat aktörer, användningsfall, användargränssnitt, regler, begrepp, icke funktionella krav samt beroenden mot andra intressenter. Du skapar förståelse för kraven i teamet. Tillsammans och i nära samarbete med både product owner och scrum master ser du till att backloggen är uppdaterad och förberedd inför sprintplanering.
Testutvecklare: Som Testutvecklare skriver du testkod och driver frågor kring testnivåer, regelbundna körningar av testsviter, GUI‑tester, prestandatester etc. Du förväntas vara det agila teamets testautomationsexpert och driver testautomationsfrågor inom teamet och tvärgående mellan team tillsammans med andra testutvecklare. Ditt huvudsakliga kompetensområde är testutveckling med fokus på kvalitetssäkring.
Vi jobbar i agila team med fokus på eget ansvar och ett driv att ständigt förbättra verksamheten. Du är med i hela kedjan av analys, design, implementation, test och förvaltning.
Hela Sveriges it‑avdelning
Försäkringskassan har en av Sveriges största it‑avdelningar med över tolvhundra medarbetare. Kraven på drift och utveckling är höga. Verksamheten är samhällskritisk och varje dag hanterar vi utbetalningar på 1,3 miljarder kronor i form av bland annat föräldrapenning, sjukpenning och även pensioner. Vi utvecklar och hanterar driften av it‑system åt flera andra myndigheter.
Här finns vi våra kontor med it‑verksamhet
Sundsvall
Kalix
Luleå
Söderhamn
Stockholm
Göteborg
Karlskrona
Trelleborg.
Kompetensutveckling och förmåner
Som medarbetare på Försäkringskassan har du en trygg anställning, tid för friskvård, möjlighet att arbeta på distans och flera andra förmåner. Vi uppmuntrar aktivt att alla tar ansvar för och använder tid för kompetensutveckling. Medarbetare på IT har 80 timmar per år avsatta för kompetensutveckling.
        Relaterade länkar
    
Jobba med it hos oss
It-tekniker? Ta Sveriges viktigaste it-jobb
Lediga jobb
Mer om våra olika it-roller
Jobba som tekniker inom AI/kognitivt
Jobba som verksamhetsutvecklare (systemvetare)
Senast uppdaterad 
17 februari 2025