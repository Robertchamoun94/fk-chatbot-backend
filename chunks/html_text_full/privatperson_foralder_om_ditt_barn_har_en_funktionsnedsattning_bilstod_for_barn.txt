Bilstöd för barn - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Bilstöd för barn
Du kan få bilstöd om du har ett barn med funktionsnedsättning, som gör det svårt för barnet att förflytta sig, eller åka kollektivt tillsammans med dig.
Bilstödet består av flera olika bidrag för att du ska kunna köpa eller anpassa en bil efter barnets behov.
Vem kan få bilstöd för barn?
Du kan få bilstöd om:
Ditt barn har en funktionsnedsättning som gör det svårt för hen att förflytta sig eller åka kollektivt tillsammans med dig.
Barnets svårigheter att förflytta sig kommer att finnas kvar i minst 9 år.
Du behöver bil för att kunna förflytta dig tillsammans med barnet.
Det är du som kör bilen.
Du och barnet bor tillsammans.
Du och barnet är försäkrade i Sverige.
Du är i regel försäkrad i Sverige om du bor eller jobbar här. Om du bor eller arbetar i olika länder kan det finnas undantag, liksom om du nyligen flyttat hit.
Försäkrad i Sverige
Hur mycket pengar kan jag få?
Bidrag för att köpa bil
Om du ansöker om bidrag för att köpa bil, så utreder Försäkringskassan hur mycket bidrag du kan få. Hur mycket du får beror på
din inkomst
om du behöver anpassa bilen när du köpt den
om du behöver en extra stor bil
om du behöver vissa anordningar i bilen.
De finns tre olika bidrag för att köpa bil: grundbidrag, anskaffningsbidrag och tilläggsbidrag.
Grundbidrag
Om du beviljas bilstöd kan du få grundbidrag med högst
30 000 kronor för bil
12 000 kronor för motorcykel
3 000 kronor för moped.
Anskaffningsbidrag
Om du tjänar mindre än 220 000 kronor om året kan du få anskaffningsbidrag. Bidraget är från 4 000 kronor och upp till 40 000 kronor. Om du är gift eller sambo räknar vi i vissa situationer även med din partners inkomst.
Tilläggsbidrag
Om det ställs särskilda krav på bilen du ska köpa så kan du få tilläggsbidrag.
Du kan få:
50 000 kronor om du behöver köpa en bil som måste anpassas på grund av ditt barns funktionsnedsättning.
60 000 kronor om du behöver köpa en bil som gör det möjligt för ditt barn att sitta kvar i rullstol under resan, flytta från rullstol till bilsäte inne i bilen eller ta med en motordriven rullstol eller jämförbart hjälpmedel.
bidrag för vissa anordningar när bilen behöver vara utrustad med dem för att du ska kunna använda bilen när ditt barn är med. Bidraget varierar beroende på vilka anordningar du behöver. Se tabellen Särskilda originalmonterade anordningar.
        Särskilda originalmonterade anordningar
    
    
Högsta bidragsbelopp per anordning
Automatisk växellåda – 16 400 kronor
Automatisk öppning och stängning av baklucka – 6 300 kronor
Elmanövrerad förarstol, minst 6-vägsjustering – 8 400 kronor
Elmanövrerad förarstol med utökade ergonomiska egenskaper – 13 900 kronor
Automatisk öppning och stängning av skjutdörr – 7 800 kronor per dörr
Helläderklädsel – 11 500 kronor
Nyckellöst system för start av motor och låsning av dörrar – 5 500 kronor
Backkamera – 4 600 kronor
Fjärrmanövrerad bränsledriven kupévärmare – 14 000 kronor
Elektriskt uppvärmd vindruta – 3 900 kronor.
Bidrag till att anpassa bil
Om du behöver anpassa en bil för ditt barn, kan du ansöka om anpassningsbidrag för vissa kostnader. Vi kommer att kontakta dig efter att vi har fått din ansökan. Du kommer då att få mer information om de regler som gäller och vilka krav som kan komma att ställas på bilen.
Du kan i regel få bidrag som täcker kostnaden för den anpassning som bedöms vara nödvändig.
Så ansöker du om bilstöd för barn
1. Kontakta din läkare
Du behöver ett läkarutlåtande som beskriver:
ditt barns svårigheter att förflytta sig eller att åka kollektivt
hur länge och i vilken omfattning barnets svårigheter beräknas vara kvar.
Vi rekommenderar att din läkare fyller i blanketten 3222 Läkarutlåtande för bilstöd:
3222 Läkarutlåtande för bilstöd
 Pdf, 962 kB.
2. Ansök
            
                Ansök om bilstöd
            
            
 Till e-tjänsten
3. Bifoga en digital kopia av ditt läkarutlåtande
Efter att du har signerat din ansökan ska du bifoga en digital kopia av ditt läkarutlåtande. Du kan ta ett tydligt foto av det och bifoga bilden på Mina sidor. Det går också bra att bifoga en skannad kopia.
Om du inte kan göra en digital kopia, skicka in ditt läkarutlåtande till:
Försäkringskassans inläsningscentral
839 88 Östersund
4. Handläggaren kontaktar dig
En handläggare bekräftar din ansökan när din ansökan har kommit in. Du får inte köpa fordonet innan du får ditt beslut om bilstöd.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Kan jag få bilstöd för en bil jag redan köpt?
Nej, du måste få beslutet innan du kan köpa en bil. Du kan inte heller få bilstöd för en bil som du eller någon i din familj äger eller tidigare har ägt. Men du kan ansöka om bidrag för att anpassa en bil som du redan äger.
Kan jag få bidrag för att anpassa en bil som jag redan har?
Ja, om bilen är lämplig att anpassa efter ditt barns behov. Men bilens ålder och skick kan påverka vårt beslut.
Hur ofta kan jag få bilstöd för att köpa en bil?
Vart nionde år.
Du kan få bilstöd tidigare om du kan visa att bilen har gått minst 18 000 mil sedan du köpte den. Du kan också få bilstöd tidigare om du behöver en ny av medicinska skäl eller trafiksäkerhetsskäl.
Kan jag få bilstöd för löpande kostnader för min bil?
Nej. Du kan inte få bilstöd för löpande kostnader som till exempel försäkring, service och bränsle. Du kan se på Konsumentverkets hemsida vad det kostar att äga en bil.
Konsumentverket (konsumentverket.se)
 Länk till annan webbplats, öppnas i nytt fönster.
Påverkas min bilförsäkring av bilstöd?
Om din bil är anpassad kan det ändra värdet på din bil. Tänk på att du bör prata med ditt försäkringsbolag så att även anpassningen är försäkrad. Är anpassningen inte försäkrad kan du bli helt utan ersättning för den om det händer något med bilen.
Hur vet jag om jag är försäkrad i Sverige?
Du är försäkrad i Sverige om du bor eller arbetar här.
Men det finns några undantag från den regeln. Du kan arbeta i ett annat land och ändå vara försäkrad i Sverige. Det finns också tillfällen när du kan arbeta i Sverige men vara försäkrad i ett annat land. Ring kundcenter på 
0771‑524 524
 om du vill veta vad som gäller för dig som:
arbetar som sjöman
är utsänd av en svensk arbetsgivare till ett annat land eller är
utsänd av en utländsk arbetsgivare till Sverige
är diplomat
arbetar i två eller flera länder
är offentligt anställd av en förvaltning som tillhör Sverige men
arbetar i ett annat land.
Kan jag få bilstöd om jag bor i Sverige men ibland arbetar i ett annat land?
Ja, i vissa fall går det – om du är försäkrad i Sverige. Ring kundcenter på 
0771‑524 524
 för att få veta vad som gäller dig.
Mitt barn har fyllt 18 år. Kan jag ansöka om bilstöd?
Ja. Det finns inte någon åldersgräns varken för dig som förälder eller ditt barn. Du kan alltså få bilstöd för vuxna barn. Förutsättningen är att ni bor ihop och att ni behöver en bil för att förflytta er tillsammans.
Kan en bil anpassas för flera barns behov?
Ja. Ni kan ansöka om flera anpassningsbidrag för samma bil.
Kan vi ansöka om bidrag för två bilar?
Ja, men bara om ni har flera barn med funktionsnedsättning som har stort behov av att skjutsas till olika platser samtidigt. Det kan till exempel bero på att barnen går i skolan på olika orter.
Föräldrar som inte bor ihop kan ansöka om bilstöd för två bilar för samma barn.
Vad händer om jag säljer eller på annat sätt gör mig av med min bil?
Om du gör dig av med eller byter bilen innan det gått nio år sedan du fick beslutet om bilstöd, ska du anmäla det till Försäkringskassan senast inom 14 dagar. Då utreder vi om du behöver betala tillbaka någon del av bilstödet eller inte.
Om ditt barn får bilstöd innan det gått nio år sedan du fick bilstöd, kan du också behöva betala tillbaka en del av bilstödet.
Hur ofta kan jag få bilstöd för att anpassa min bil?
Du kan ansöka om bidrag för att anpassa din bil om ditt barn behöver ytterligare anpassning för att ni ska kunna använda den.
Kan jag få pengar för att reparera anpassningen om den går sönder?
Ja, du kan ansöka om ersättning för reparationskostnader. Du ansöker på Mina sidor:
            
                Ansök om bidrag för reparation av anpassning
            
            
 Till e-tjänsten
Om du inte kan använda Mina sidor kan du ansöka på blankett 5067 Ansök om bilstöd för reparation av anpassning.
5067 Ansök om bilstöd för reparation av anpassning
 Pdf, 953 kB.
        Relaterade länkar
    
Köpa eller anpassa bil för vuxen
Senast uppdaterad 
25 juni 2025