Företagare med FA-skatt – kombinatörer - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Företagare med FA-skatt – kombinatörer
Vi har samlat sådant som gäller specifikt för dig som är kombinatör, det vill säga du som både driver enskild näringsverksamhet och har inkomst från en anställning.
Din ersättning beräknas på din arbetsinkomst
Som kombinatör har du samma rätt till ersättning från socialförsäkringen som andra, till exempel om du blir sjuk eller får barn. Många ersättningar som du kan få från Försäkringskassan baseras på din sjukpenninggrundande inkomst (SGI). Det är ett belopp som räknas fram av Försäkringskassan. Vi gör det genom att titta på vad du har i lön från din anställning och vad du har för inkomst i ditt företag. Din inkomst från företaget är företagets resultat före skatt och efter avdrag.
Sjukpenninggrundande inkomst (SGI)
Om du registrerat och jobbat i ditt företag kortare tid än 36 månader finns undantag för hur vi kan räkna din SGI för företagsdelen.
Om du är eller ska bli förälder
Om du ska vara föräldraledig kan du få föräldrapenning från Försäkringskassan. Din föräldrapenning baseras på din SGI. Detsamma gäller den ersättning du får när du vabbar.
Föräldrapenning
Vård av barn (vab)
Försäkringskassan har information som riktar sig till företagare som är eller ska bli förälder. Där kan du läsa om hur du kan kombinera ditt företagande med att vabba eller vara föräldraledig.
Föräldraledighet och vab för dig som är företagare
Om du blir sjuk
Eftersom du är anställd och driver eget företag ska du sjukanmäla dig både till din arbetsgivare och till Försäkringskassan om du inte kan jobba för att du är sjuk eller skadad. Du sjukanmäler dig den dag det är aktuellt för dig att jobba i ditt företag eller hos din arbetsgivare.
        Om du jobbar förmiddagar hos din arbetsgivare och eftermiddagar i ditt företag
    
    
Du sjukanmäler dig både till din arbetsgivare och Försäkringskassan första dagen du är sjuk.
        Om du jobbar två heldagar i ditt eget företag och hos din arbetsgivare under resten av arbetsveckan
    
    
Du blir sjuk på en måndag när du annars skulle jobba i ditt företag. Därför sjukanmäler du dig hos Försäkringskassan den dagen. Om du fortfarande är sjuk den dag du ska jobba hos din arbetsgivare så ska du sjukanmäla dig till den arbetsgivaren också.
Om du i stället blir sjuk på onsdagen, när du ska jobba hos din arbetsgivare, ska du sjukanmäla dig till din arbetsgivare den första dagen. Om du sedan fortfarande är sjuk när du ska jobba i ditt egna företag så ska du också sjukanmäla dig till Försäkringskassan.
Sjuklön från din arbetsgivare och sjukpenning från Försäkringskassan
Om din arbetsgivare bedömer att du inte kan jobba kan du få sjuklön i upp till 14 dagar. Om du fortfarande är sjuk efter 14 dagar ska arbetsgivaren sjukanmäla dig till Försäkringskassan.
Sjukpenning för anställda
Om du inte kan jobba i ditt eget företag ska du sjukanmäla dig till Försäkringskassan när du blir sjuk. Hur snart du kan börja få sjukpenning från Försäkringskassan beror på hur lång karenstid du har. Om du har valt 1 karensdag kan du få sjukpenning från och med den andra sjukdagen. Har du 14 karensdagar kan du få sjukpenning från och med dag 15.
Om du inte har gjort något val av karenstid så är din karenstid 7 dagar, det innebär att du kan få sjukpenning från dag 8.
Sjukpenning för dig med enskild firma
När du eller din arbetsgivare har sjukanmält dig hos Försäkringskassan kan du ansöka om sjukpenning från oss. Du behöver bara ansöka om sjukpenning en gång per sjukperiod. När du ansöker fyller du i både att du är anställd och har inkomst från egen näringsverksamhet. Vi utreder hur din sjukfrånvaro sett ut i respektive verksamhet och vilken inkomst din sjukpenning ska beräknas på.
Meddela oss om något ändras
När du är sjukskriven och får sjukpenning behöver du meddela om något ändras, exempelvis när du börjar jobba igen, om du behöver förlänga din sjukskrivning eller om du ska resa utomlands.
Senast uppdaterad 
17 juni 2025