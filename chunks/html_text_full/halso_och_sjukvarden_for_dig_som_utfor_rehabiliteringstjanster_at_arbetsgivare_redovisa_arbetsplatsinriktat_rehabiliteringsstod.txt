Redovisa arbetsplatsinriktat rehabiliteringsstöd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Redovisa arbetsplatsinriktat rehabiliteringsstöd
För att arbetsgivaren ska kunna ansöka om bidrag från Försäkringskassan behöver du redovisa vilka rehabiliteringsinsatser medarbetaren har fått. Du behöver göra en redovisning per person.
Vilka uppgifter som måste finnas i redovisningen framgår av blankett 7026. Fyll i blanketten eller redovisa skriftligt på något annat sätt.
Skriv vem rehabiliteringsinsatserna gäller. Du kan bara ange en person per redovisning.
Skriv vilka arbetsplatsinriktade insatser som har utförts.
Om det gäller en utredning skriver du vilka ställningstaganden som har gjorts.
Skicka redovisningen till arbetsgivaren som beställt rehabiliteringsinsatserna.
7026 Redovisning av utfört arbetsplatsinriktat rehabiliteringsstöd
 Pdf, 899 kB.
Uppgifter som måste finnas i fakturaunderlaget
Fakturaunderlaget till arbetsgivaren får bara gälla en enskild medarbetare för att inte bryta mot dataskyddsförordningen (GDPR).
I fakturaunderlaget måste följande uppgifter framgå för att vi ska kunna betala ut bidraget:
Datum när insatsen utfördes.
Namn och personnummer på den medarbetare som insatsen gäller. En insats kan bara gälla en enskild medarbetare, inte en grupp.
Vem som utförde insatsen och vilken kompetens hen har. Om ni anlitar någon med en kompetens som ni själva saknar, så ska hen vara kontrakterad genom avtal.
Insatsens benämning, till exempel Stödsamtal eller Utreda arbetsförmåga.
Kostnad för insatsen som utfördes det specifika datumet. Om flera insatser gjorts ska kostnaden specificeras per insats.
Vad ingår i arbetsplatsinriktat rehabiliteringsstöd?
I arbetsplatsinriktat rehabiliteringsstöd ingår att
utreda medarbetarens ohälsa
utreda medarbetarens behov för att kunna vara kvar eller komma tillbaka till jobbet
göra en planering för medarbetares återgång i arbete vid sjukskrivning
ha stödsamtal för att en medarbetare ska kunna vara kvar eller komma tillbaka till jobbet
anlita en rehabiliteringsledare, rehabiliteringskoordinator eller motsvarande funktion för att utreda, planera, genomföra eller följa upp arbetsplatsinriktade rehabiliteringsåtgärder för en medarbetare
anpassa en medarbetares arbetsplats, arbetsuppgifter eller arbetstider
se över medarbetarens arbetshjälpmedel eller ändrad arbetsteknik.
Vad ingår inte i arbetsplatsinriktat rehabiliteringsstöd?
I arbetsplatsinriktat rehabiliteringsstöd ingår inte
medicinsk eller annan behandling, exempelvis besök hos naprapat eller sjukgymnast
hälsofrämjande insatser, till exempel friskvård, gruppgymnastik, rökavvänjningskurs eller viktminskningsprogram
tjänster på grupp- eller organisationsnivå
utbildningar.
        Relaterade länkar
    
Information för arbetsgivaren
Arbetsplatsinriktat rehabiliteringsstöd
Plan för återgång i arbete
Externa länkar
Förordning om arbetsplatsinriktat rehabiliteringsstöd (riksdagen.se)
 Länk till annan webbplats, öppnas i nytt fönster.
Senast uppdaterad 
6 mars 2024