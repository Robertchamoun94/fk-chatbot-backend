Lägesrapport psykisk ohälsa 2024 – rekordmånga stressrelaterade sjukskrivningar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Lägesrapport psykisk ohälsa 2024 – rekordmånga stressrelaterade sjukskrivningar
18 november 2024
Trots kunskap om hur stressrelaterade sjukskrivningar kan förebyggas fortsätter antalet drabbade att öka. Under 2024 har en ny dyster toppnotering nåtts – och det är främst mammor i åldern 
30–39 år som drabbas. Det visar Försäkringskassans årliga lägesrapport om psykisk ohälsa som släpps idag.
– Tyvärr ser vi att de stressrelaterade sjukskrivningarna fortsätter att öka. Det positiva är ju att vi känner till de bakomliggande orsakerna och att utvecklingen går att bryta genom förebyggande arbetsmiljöarbete och ökad jämställdhet mellan kvinnor och män, säger Ulrik Lidwall, analytiker på Försäkringskassan och författare av rapporten.
Antal pågående stressrelaterade sjukskrivningar ökade från 34 700 till 43 500 mellan våren 2019 och våren 2024. Det är en ökning med 25 procent och innebär en ny högstanivå för pågående sjukskrivningar kopplade till stress.
Kvinnor löper mer än dubbelt så hög risk för sjukfrånvaro på grund av stressrelaterad psykisk ohälsa jämfört med män. Könsskillnaderna förstärks av att många kvinnor arbetar i riskyrken inom välfärdssektorn med bristande arbetsmiljö inom vård, skola och omsorg. Kvinnor tar också mer ansvar än män för barn och hem, vilket leder till dubbla arbetsbördor.
Analysen visar att risken för sjukfall med psykiatrisk diagnos stiger markant i åldersgruppen 25–29 år och ligger högre fram till 45‑årsåldern, med en topp i åldrarna 30–39 år. Det finns också ett tydligt mönster med högre sjukfrånvaro för personer med barn i förskole- och lågstadieåldern, 3 till 8 år. Både sjukfrånvaron och den stressrelaterade psykiska ohälsan är högre för personer med fyra eller fler barn.
– Vi vet att en faktor för att inte blir sjuk av stress är just balansen mellan arbetsliv och fritid, och arbete och återhämtning, och det kan bli svårare för den som har yngre och fler barn. Eftersom kvinnor tar större ansvar för barn och hem så löper de större risk att drabbas av stressrelaterad sjukskrivning, säger Ulrik Lidwall.
Läs mer i Försäkringskassans lägesrapport:
Psykisk ohälsa i dagens arbetsliv (Försäkringskassans lägesrapport 2024:1)
 Pdf, 772 kB, öppnas i nytt fönster.
Regionala siffror för sjukskrivningar på grund av stress finns här i rapportens bilaga:
Psykisk ohälsa i dagens arbetsliv – tabellbilaga (Försäkringskassans lägesrapport 2024:1)
 Pdf, 531 kB, öppnas i nytt fönster.
Försäkringskassan lägesrapport är en årligt återkommande analys av utvecklingen inom stressrelaterad sjukskrivning. Här finns det tidigare numret i analysserien:
Psykisk ohälsa i dagens arbetsliv (Försäkringskassans lägesrapport 2023:1)
 Pdf, 1 MB, öppnas i nytt fönster.
Till pressmeddelanden