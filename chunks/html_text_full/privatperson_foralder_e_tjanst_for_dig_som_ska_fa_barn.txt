E-tjänst för dig som ska få barn - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
E-tjänst för dig som ska få barn
Ska du bli mamma eller pappa? Är det svårt att veta vad du behöver ha koll på innan du är föräldraledig? Vänta barn‑guiden ger dig en att göra-lista, lättlästa artiklar och tips. Med Vänta barn‑guiden får du veta när du behöver anmäla och ansöka om föräldrapenning och hur det funkar med ersättningen 10‑dagar och barnbidraget.
Vem är Vänta barn-guiden till för?
Informationen i guiden anpassas efter om du är gravid eller är partner till den gravida. Den tar också hänsyn till om du jobbar, är arbetssökande, studerande eller har eget företag.
Rätt information, i rätt tid under graviditeten
Vi har delat in guidens information i tre perioder: vecka 1–20, 21–30 och 31–40. På så sätt behöver du bara läsa det som är relevant just nu. Självklart kan du bläddra mellan perioderna och läsa allting på en gång också. Du som vill ha översiktlig information läser de kortare artiklarna, och för dig som är intresserad av att verkligen förstå reglerna finns fördjupad information.
I guiden finns en att göra-lista där du bland annat kan se om och när du behöver uppdatera dina inkomstuppgifter hos oss.
Tips inför föräldraledigheten
Vi tipsar även om saker som inte har med Försäkringskassan att göra, men som kan vara bra att veta ändå. Det handlar till exempel om pension och föräldralön från arbetsgivaren.
Påminnelser på sms eller mejl
När en ny period börjar skickar vi en påminnelse på sms eller mejl till dig för att du inte ska missa någon information i guiden eller punkt i att göra-listan.
Starta vänta barn-guiden
            
                Vänta barn-guiden
            
            
 Till e-tjänsten
Senast uppdaterad 
6 maj 2024