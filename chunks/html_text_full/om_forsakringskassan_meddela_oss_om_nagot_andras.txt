Meddela oss om något ändras - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Meddela oss om något ändras
Kom ihåg att granska dina uppgifter innan du signerar din ansökan, och att uppdatera dem regelbundet. Då kan vi betala ut rätt belopp och du slipper betala tillbaka pengar i efterhand. Här finns exempel på när du kan behöva byta ut gamla uppgifter mot nya och hur du gör.
Då behöver du meddela oss om nya uppgifter
        Har du fått för mycket pengar?
    
    
Om du märker att du har fått för mycket pengar av oss kan du anmäla det direkt, utan att vänta på att vi hör av oss.
Om du har fått för mycket pengar
        Har du bytt bankkonto, telefonnummer eller adress?
    
    
Ändra dina uppgifter på Min Profil på Mina sidor eller i vår app. Du kan även byta konto med blankett Anmälan om konto (5605).
5605 Anmälan om konto
 Pdf, 1 MB, öppnas i nytt fönster.
Anmäl din nya adress till Skatteverket inom en vecka efter flytten. Eller långt i förväg! Om du inte bor på adressen som du har angett och inte gör en flyttanmälan kan det vara ett folkbokföringsbrott.
Flyttanmälan (skatteverket.se)
 Länk till annan webbplats, öppnas i nytt fönster.
        Har du bytt jobb, fått ny lön eller ändrat arbetstid?
    
    
Om du ska ansöka om vab ändrar du de förifyllda uppgifterna i ansökan.
Om du får bostadsbidrag, bostadstillägg, sjukpenning eller föräldrapenning behöver du anmäla ändrad inkomst till oss.
Om du får aktivitetsersättning, livränta och sjukersättning måste du meddela oss om du börjar arbeta igen, jobbar mer än tidigare eller får en högre lön. 
        Ny familjesituation?
    
    
Meddela oss om detta sker under tiden vi betalar ut bostadsbidrag, bostadstillägg eller underhållsstöd:
Om du gifter dig, blir sambo eller om någon flyttar in hos dig.
Om ett barn flyttar hemifrån eller får egen inkomst.
Om du börjar får underhåll från den andra föräldern.
        Nya pengar på banken eller andra tillgångar?
    
    
Ibland behöver du även informera oss om du får tillgång till pengar genom till exempel vinstaffärer eller arv. Det gäller främst om du har bostadstillägg eller bostadsbidrag.
        Har ditt barn börjat eller bytt till en ny skola?
    
    
Kom ihåg att fylla i rätt telefonnummer och adress till skola eller förskola (barnomsorg) nästa gång du ansöker om vab. Granska även din lön, arbetsgivare och arbetstid innan du signerar din ansökan.
            
                Ansök om vab
            
            
 Till e-tjänsten
Försäkringskassans app
        Ska du eller familjen utomlands?
    
    
Om du ska arbeta, studera eller flytta utomlands måste du anmäla det till oss innan du åker. Detta gäller även för barn och vuxna i familjen som följer med på resan. Vanligtvis måste bo i Sverige för att ha rätt till ersättning från oss.
Kontakta oss eller lämna uppgifter via Mina sidor.
            
                Mina sidor
            
            
 Till e-tjänsten
Kontakta Försäkringskassan
Om du flyttar utomlands ett år eller mer ska du också meddela Skatteverket. Samma sak gäller om du planerat att stanna kortare tid men sedan förlänger din vistelse.
Därför behöver vi rätt uppgifter av dig
Vi behöver olika uppgifter av dig för att bedöma om du har rätt till ersättning och för att kunna räkna ut beloppet. Vi kan inte hämta dessa direkt från andra register. Därför måste du själv granska och intyga att uppgifterna är riktiga, kompletta och aktuella när du signerar din ansökan. Då lovar du också att uppdatera dem om något ändras. Om vi inte får rätt information direkt kan din ersättning bli försenad och beloppet kan bli fel. Om du får för mycket pengar kan du dessutom bli skyldig att betala tillbaka. Men du kan också gå miste om pengar om du missar att byta ut gamla uppgifter.
Vi granskar uppgifter löpande och när vi upptäcker att något är fel så måste vi utreda det som ett misstänkt bidragsbrott. Straffet för ett sådant brott kan bli allt från böter till två̊ års fängelse.
Fråga oss om du är osäker
Vi vet att det är mycket att hålla reda på före och efter du lämnar in en ansökan till oss. Därför lyfter vi fram vad du behöver tänka på vår webb, i brev och meddelanden.
Ett tips är att skaffa en digital brevlåda så att du får meddelanden från oss direkt i mobilen, datorn eller läsplattan. För att göra det lite enklare för dig finns e‑tjänster, beräkningsverktyg och guider på vår webbplats. Du kan ställa frågor per telefon, på ett servicekontor eller i sociala medier.
Om du blir osäker när du fyller i din ansökan eller ska ändra dina uppgifter så är du alltid välkommen att kontakta oss. Då hjälper vi dig så att det blir rätt.
Kontakta Försäkringskassan
        Relaterade länkar
    
Så uppdaterar du dina uppgifter:
Mina sidor
E‑tjänster, blanketter och informationsmaterial
Försäkringskassans app
Bra att veta:
Skaffa en digital brevlåda
Checklista – föräldrapenning och vab
EU-kort och vård utomlands
Flytta utomlands (skatteverket.se)
 Länk till annan webbplats, öppnas i nytt fönster.
Bekräfta att du blivit förälder digitalt (skatteverket.se)
 Länk till annan webbplats, öppnas i nytt fönster.
Utlandsstudier med studiemedel (csn.se)
 Länk till annan webbplats, öppnas i nytt fönster.
Anmäla flytt som student (skatteverket.se)
 Länk till annan webbplats, öppnas i nytt fönster.
Så jobbar vi:
Behandling av personuppgifter
Bidragsbrottslagen (2007:612)
 Länk till annan webbplats, öppnas i nytt fönster.
Folkbokföringslagen (1991:481)
 Länk till annan webbplats, öppnas i nytt fönster.
Vad som gäller om du ska:
Flytta, jobba, studera eller få vård resa utomlands
Arbeta utomlands
Flytta utomlands
Studera utomlands
Tips från Försäkringskassan
Senast uppdaterad 
15 april 2025