Du som har assistansersättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Du som har assistansersättning
Om du eller ditt barn får assistansersättning från Försäkringskassan är det några saker du ska meddela oss direkt och några saker som du ska redovisa till oss löpande.
På den här sidan
Gör så här när du har beviljats assistansersättning
Du som har beviljats assistansersättning behöver meddela oss hur det ska fungera och redovisa till oss varje månad.
 
Steg
 1
 
Välj hur din assistans ska anordnas
 
Först ska du välja hur din assistans ska anordnas. Du kan välja mellan att anställa dina assistenter själv eller att anlita en anordnare.
Anlita en anordnare
Du kan köpa assistans av din kommun eller av en privat assistansanordnare. Du behöver ha ett avtal med den anordnare du väljer.
Köpa assistans av en assistansanordnare
Anställa assistenter själv
Om du väljer att anställa dina assistenter själv finns det några saker som du behöver känna till innan assistansen börjar utföras.
Vara arbetsgivare för egna assistenter
Steg
 2
 
Meddela vem som ska ta emot assistansersättningen
 
Du behöver meddela oss vem vi ska betala ut assistansersättningen till.
Huvudregeln är att assistansersättningen betalas ut till dig, men om du köper assistans kan du begära att din assistansersättning ska betalas direkt till anordnaren. Meddela genom att skicka in en begäran till oss. Om du köper assistans ska du också skicka in avtalet mellan dig och anordnaren. Du kan bifoga avtalet i e‑tjänsten:
            
                Begär betalningsmottagare och anordnare för assistansersättning
            
            
 Till e-tjänsten
Behöver du använda blankett?
3079 Begäran Betalningsmottagare och anordnare för assistansersättning
 Pdf, 788 kB.
Om du köper assistans från en privat assistansanordnare måste vissa förutsättningar vara uppfyllda för att de ska kunna ta emot ersättningen.
Steg
 3
 
Redovisa till oss löpande
 
Du ska redovisa utförd assistans till oss för varje månad. Hur det går till beror på om du väljer att köpa assistans från en anordnare eller att anställa assistenter själv.
Ansök om fler timmar
Om ditt stödbehov har ökat kan du ansöka om fler timmar. Det gör du genom att skicka in en ny ansökan.
            
                Ansök om assistansersättning
            
            
 Till e-tjänsten
Behöver du ansöka på blankett?
3062 Ansök om assistansersättning
 Pdf, 785 kB.
Om du har behov av mer assistans under en begränsad period, så kan du ansöka om fler timmar hos din kommun.
Ansök om högre timbelopp
I vissa fall är det möjligt att få assistansersättning med ett högre timbelopp än schablonbeloppet. Det gäller om du har särskilda behov som medför särskilda kostnader för din personliga assistans, där schablonbeloppet inte räcker till.
Det högre beloppet kan dock inte överstiga schablonbeloppet med mer än 12 procent. Du ansöker på blankett:
3051 Ansök om assistansersättning – högre timbelopp
 Pdf, 742 kB.
Meddela oss om något ändras
Ett beslut om assistansersättning gäller tills vidare. Men under den tid som du får ersättning kan något ändras så att det påverkar hur mycket du kan få.
Ring oss på 
0771-524 524
 och meddela om något i din situation ändras. Säg att det gäller assistansersättning. Om du är osäker på om du behöver meddela oss är du alltid välkommen att höra av dig och fråga.
Vi vet att man kan vara orolig för att bli av med ersättningen om man meddelar att något ändras. Men vi går bara igenom de timmar som ändringen gäller. Vi ändrar inte heller något vi tidigare har beslutat på grund av nya regler.
Du måste meddela ändringar 
senast 14 dagar
 efter att förändringen har inträffat.
Vuxen med assistansersättning – ändringar du ska meddela
Du ska flytta till en annan bostad.
Du ska flytta ihop med eller ifrån någon som du har eller haft en parrelation med.
Du ska börja, sluta eller byta ett jobb.
Du ska börja, sluta eller byta skola eller daglig verksamhet.
Din funktionsnedsättning eller ditt hjälpbehov har förändrats.
Du får stöd från till exempel kommunen eller regionen, eller det stöd som du får förändras.
Om du är utomlands under en eller flera längre perioder. Hur lång period det rör sig om är svårt att säga på förhand, och du får gärna höra av dig till oss så kan vi berätta mer.
Om något som tidigare har utförts som egenvård börjar utföras som sjukvård.
Barn med assistansersättning – ändringar du ska meddela
Ditt barn ska börja, sluta eller byta förskola eller skola.
Ditt barn ska flytta till en annan bostad.
Ditt barns funktionsnedsättning eller hjälpbehov har förändrats.
Ditt barn får stöd från till exempel kommunen eller regionen, eller det stöd som barnet får förändras.
Ditt barn är utomlands under en eller flera längre perioder. Hur lång period det rör sig om är svårt att säga på förhand, och du får gärna höra av dig till oss så kan vi berätta mer.
Något som tidigare har utförts som egenvård börjar utföras som sjukvård.
Vad händer om jag inte meddelar Försäkringskassan?
Om du får ersättning som du inte har rätt till, exempelvis om du får för mycket ersättning, kan du vara tvungen att betala tillbaka.
Om du har fått för mycket pengar
Frågor och svar
 
 
Vad händer när mitt barn fyller 18 år?
 
 
Vad händer med min assistansersättning när jag fyller 66 år?
 
 
Kan jag anlita ett ombud som sköter kontakten med Försäkringskassan?
 
 
Kan jag ha personlig assistans när jag är på sjukhuset?
 
 
Hjälpte den här sidan dig?
 
Ja
 
Nej
 
 
 
Senast uppdaterad 
13 juni 2025