Vilka nyttjar statligt tandvårdsstöd? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Vilka nyttjar statligt tandvårdsstöd?
Det statliga tandvårdsstödet är bidrag för att minska kostnader hos tandläkaren. Två av tre personer använder det allmänna tandvårdsbidraget – fler kvinnor än män, och användningen ökar med åldern.
Vad är statligt tandvårdsstöd?
Det statliga tandvårdsstödet finns till för att ge ekonomiskt stöd till patienter som behöver tandvård och för att skydda mot höga kostnader. Alla som är försäkrade i Sverige har rätt till statligt tandvårdsstöd från det år de fyller 20 år. Tandvårdsstödet består av allmänt tandvårdsbidrag, särskilt tandvårdsbidrag och högkostnadsskydd.
Två tredjedelar av befolkningen nyttjar det allmänna tandvårdsbidraget
Under tvåårsperioden juli 2022 till juni 2024 fick 5 miljoner personer allmänt tandvårdsbidrag, vilket motsvarar 66 procent av befolkningen.
Allmänt tandvårdsbidrag kan användas till all tandvård. Bidraget är på 300 eller 600 kronor beroende på mottagarens ålder och dras automatiskt av från tandvårdsräkningen.
I diagrammet redovisas andel mottagare av det allmänna tandvårdsbidraget efter kön och ålder. Det är en högre andel kvinnor än män som använder bidraget. Nyttjandet är som lägst bland mottagare i åldern 24–39 år och det är också i den åldern som skillnaden mellan män och kvinnors nyttjande är som störst. Cirka 75 procent av de som var 60 år och äldre använde allmänna tandvårdsbidraget, och i de åldersgrupperna är skillnaden i nyttjandegrad mindre mellan män och kvinnor.
Andel mottagare av allmänt tandvårdsbidrag efter kön och ålder, juli 2022–juni 2024
Statistikdatabasen: Antal personer som har använt allmänt tandvårdsbidrag
Vem använder abonnemangstandvård och är det lönsamt? (Korta analyser 2025:1)
 Pdf, 417 kB.
De med hög inkomst använde bidraget mer
Utöver sambandet med kön och ålder så finns det även ett samband mellan inkomst och nyttjande av det allmänna tandvårdsbidraget. Personer med hög inkomst använder bidraget i större utsträckning än personer med låg inkomst. Under tvåårsperioden juli 2021 till juni 2023 var det cirka 79 procent av de inom gruppen med högst inkomst som nyttjade bidraget. I gruppen med lägst inkomst var det enbart 36 procent som nyttjade det allmänna tandvårdsbidraget. Skillnaden mellan kvinnor och män var lägre i gruppen med högst inkomst, där både kvinnor och män hade ett högt nyttjande.
Andel mottagare av allmänt tandvårdsbidrag efter kön och inkomstgrupp juli 2022–juni 2024
Statistikdatabasen: Antal personer som har fått statligt tandvårdsstöd
Allmänt tandvårdsbidrag (Korta analyser 2017:5)
 Pdf, 156 kB, öppnas i nytt fönster.
Högkostnadsskyddet står för den största kostnaden
Högkostnadsskyddet finns till för dig som har höga tandvårdskostnader. Det innebär att du bara behöver betala en del av kostnaden själv när den överstiger ett visst belopp.
Det är färre personer som är mottagare av högkostnadsskyddet än av det allmänna tandvårdsbidraget, men drygt två tredjedelar av den totala kostnaden för tandvård utgörs av högkostnadsskyddet.
Under 2024 ersattes 1,3 miljoner personer för höga tandvårdskostnader. I genomsnitt så ersattes dessa med ungefär 4 000 kronor. Kvinnor nyttjar högkostnadsskyddet i större utsträckning än män, men i snitt fick män en något högre ersättning än kvinnor i alla åldersgrupper förutom i den yngsta åldersgruppen.
Genomsnittligt utbetalt belopp av högkostnadsskyddet per kön och ålder, 2024
Statistikdatabasen: Antal personer som har fått statligt tandvårdsstöd
Högkostnadsskydd för tandvård (Korta analyser 2022:6)
 Pdf, 960 kB, öppnas i nytt fönster.
Effekter av covid-19 på munhälsa och tandvårdsbesök bland barn och vuxna – del 4 (socialstyrelsen.se)
 Länk till annan webbplats.
Fakta om det statliga tandvårdsstödet
Tandvårdsstöd
 Länk till annan webbplats.
        Relaterade länkar
    
Officiell statistik
Det här är officiell statistik
Socialförsäkringen
Socialförsäkringen i siffror
 Pdf, 5 MB, öppnas i nytt fönster.
Kontakt
Kontakta statistikenheten
Senast uppdaterad 
27 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)