Nu finns rapporten Social­försäkringen i siffror på engelska - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nu finns rapporten Social­försäkringen i siffror på engelska
16 september 2024
I juni publicerade Försäkrings­kassan den årliga rapporten Social­försäkringen i siffror. Nu finns rapporten, som visar att social­försäkringen är en allt mindre del av statens utgifter, även på engelska.
Utgifterna för socialförsäkringen ökar årligen och var 2023 cirka 242 miljarder kronor. Sett som andel av BNP är dock utvecklingen den omvända sedan början av 2000‑talet och utgifterna var under året de lägsta på 25 år.
En orsak till den förändringen är minskande utgifter för sjukförsäkringen vilket främst beror på minskad sjukfrånvaro och regeländringar. Att det föds färre barn påverkar också utgifterna för föräldrapenning och barnbidrag.
Det är några av årets slutsatser i rapporten ”Social Insurance in Figures”. Rapporten ger en övergripande beskrivning av den svenska socialförsäkringen med hjälp av lättillgänglig och kommenterad statistik.
Om Försäkringskassan
I stort sett alla som bor eller arbetar i Sverige omfattas av den svenska socialförsäkringen som administreras av Försäkringskassan. Försäkringar och bidrag är oftast baserade på arbete eller boende i Sverige och det är i huvudsak ersättningar som betalas ut till barnfamiljer, sjuka och personer med funktionsnedsättning.
Försäkringskassan är en av Sveriges 29 statistikansvariga myndigheter och publicerar officiell statistik inom socialförsäkringsområdet. Myndigheten administrerar en av Sveriges största statistikdatabaser. På Försäkringskassans hemsida hittar du aktuell statistik, liksom publikationer och forskning om socialförsäkringen.
Mer om Socialförsäkringen i siffror
Rapporten på engelska:
Social Insurance in Figures 2024
 Pdf, 8 MB, öppnas i nytt fönster.
Pressmeddelandet från i juni:
Socialförsäkringen allt mindre del av statens utgifter
Socialförsäkringen i siffror
Till nyhetsarkivet