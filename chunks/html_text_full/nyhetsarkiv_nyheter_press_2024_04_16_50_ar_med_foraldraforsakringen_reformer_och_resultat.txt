50 år med föräldraförsäkringen – reformer och resultat - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
50 år med föräldraförsäkringen – reformer och resultat
16 april 2024
2 miljarder dagar med föräldrapenning har betalats ut sedan föräldraförsäkringen infördes i Sverige för 50 år sedan. Av dessa har 83 procent tagits ut av kvinnor. Det visar Försäkringskassans nya rapport om hur försäkringen har utvecklats och vilka resultat det har gett.
De främsta argumenten för att införa föräldraförsäkringen 1974 var att öka kvinnors deltagande på arbetsmarknaden och att göra det möjligt att kombinera förvärvsarbete med att ha barn. Pappans deltagande i omvårdnadsarbetet betonades också. Senare har perspektiv som barnets behov av trygghet och anknytning, samt barnets rätt till båda sina föräldrar, lyfts fram.
1974 fick föräldrar rätt till 6 månaders föräldrapenning, något som många då tyckte var generöst. Idag har föräldrar rätt till 16 månaders betald föräldraledighet.
Genom åren har flera reformer genomförts för att öka pappors uttag av föräldrapenning till exempel reserverade månader och en jämställdhetsbonus.
– Männens andel av de uttagna dagarna har gått från en mycket låg nivå till att i dag ligga på 31 procent, säger Niklas Löfgren som är en av författarna till rapporten.
Föräldraförsäkringen nyttjas mer flexibelt av föräldrar med högre inkomster
Lagstiftarna har också velat göra försäkringen mer flexibel och sedan 2014 är det möjligt att använda en del av föräldraledigheten tills barnen fyller 12 år. Genom att ta ut få dagar under barnets första år kan föräldrar som har möjlighet till det spara dagar tills barnen är äldre. Denna flexibilitet nyttjas i olika utsträckning. Sammanboende föräldrapar med höga inkomster tar i regel ut färre dagar under barnets första år än ensamstående föräldrar och föräldrapar med låga inkomster.
I juli 2024 ökas flexibiliteten ytterligare då det blir möjligt för föräldrar att överlåta 45 dagar med föräldrapenning till någon annan än barnets förälder eller sambos.
Försäkringskassan ska på uppdrag av regeringen stärka förutsättningarna för ett jämställt användande av föräldrapenning och tillfällig föräldrapenning.
Rapporten
En historisk översikt av föräldrapenning (Korta analyser 2024:2)
 Pdf, 468 kB, öppnas i nytt fönster.
Till pressmeddelanden