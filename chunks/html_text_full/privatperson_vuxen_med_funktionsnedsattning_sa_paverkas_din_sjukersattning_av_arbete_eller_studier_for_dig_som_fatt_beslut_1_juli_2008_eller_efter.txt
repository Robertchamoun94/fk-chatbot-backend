Arbeta eller studera med sjukersättning – för dig som fått beslut 1 juli 2008 eller efter - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Arbeta eller studera med sjukersättning – för dig som fått beslut 1 juli 2008 eller efter
När du ska arbeta eller studera med sjukersättning, eller behöver meddela en förändring till oss. Gäller dig som fick din sjukersättning den 1 juli 2008 eller senare.
På den här sidan
        Letade du efter något annat?
    
Du fick beslut om sjukersättning innan den 1 juli 2008
Sjukersättning resten av arbetslivet (sjukpension)
Hör av dig till Försäkringskassan när något ändras
Så länge du har sjukersättning måste du anmäla alla förändringar som kan påverka sjukersättningen. Annars kan din rätt till sjukersättning påverkas, och du kan behöva betala tillbaka pengar i efterhand.
Anmäl förändringar som gäller arbete i förväg
Du behöver anmäla förändringarna i förväg om de handlar om att arbeta, till exempel i de här situationerna:
Du vill börja arbeta, eller arbeta mer än du gjorde när du fick beslutet.
Du vill börja studera, eller studera mer än du gjorde när du fick beslutet.
Du vill ta ett ideellt uppdrag, eller du har ett ideellt uppdrag som blir större än när du fick beslutet.
Du vill fortsätta arbeta efter att ditt beslut om vilande sjukersättning har upphört.
Du måste också höra av dig om du skulle klara av att arbeta mer än du kunde när du fick beslutet, även om du inte planerar att börja arbeta.
Anmäl alla andra förändringar inom 14 dagar
Anmäl till exempel de här förändringarna så fort som möjligt, men senast inom 14 dagar:
Du börjar få pension, livränta eller en så kallad invaliditetsförmån från utlandet.
Du får mer pension, livränta eller så kallad invaliditetsförmån från utlandet än du hade när du fick beslutet.
Du flyttar utomlands.
            
                Anmäl förändringar som påverkar din sjukersättning eller aktivitetsersättning
            
            
 Till e-tjänsten
Behöver du använda blankett?
7284 Anmäl förändringar som påverkar din sjukersättning eller aktivitetsersättning
 Pdf, 712 kB.
Vi följer upp din sjukersättning regelbundet
Förmågan att arbeta kan förändras över tid, och ibland kan det komma nya behandlingar eller mediciner som gör att du skulle klara av att arbeta eller arbeta mer. Därför följer Försäkringskassan upp din sjukersättning med några års mellanrum.
Så går uppföljning av sjukersättning till
Uppföljningen går till så att vi tittar på dina uppgifter igen. Om det behövs så kontaktar vi dig. När uppföljningen är färdig skickar vi ett brev till dig, där du får veta vad vi har kommit fram till.
Du kan ha rätt till bostadstillägg
När du har sjukersättning kan du också ha rätt till bostadstillägg:
            
                Kolla om du kan få bostadstillägg
            
            
 Till e-tjänsten
Ditt förmånsintyg kan ge dig rabatter
Alla som har sjukersättning får ett så kallat förmånsintyg. Det visar att du får ersättning från Försäkringskassan och kan ge dig rabatter från vissa företag.
Du kontrollerar själv med varje företag om intyget kan ge rabatt, och hur stor den i så fall blir.
            
                Se och visa ditt förmånsintyg på Mina sidor
            
            
 Till e-tjänsten
Förmånsintyget finns också i Försäkringskassans app, och på papper.
            
                Beställ ett förmånsintyg på papper
            
            
 Till e-tjänsten
Om du vill arbeta eller studera med sjukersättning
Du kan ”pausa” sjukersättningen för att arbeta eller studera, men ansök först
Om du vill så kan du göra din sjukersättning vilande under en period för att arbeta eller studera. Då har du kvar rätten till sjukersättning om arbetet eller studierna inte fungerar, men ersättningen betalas inte ut. Om du arbetar får du dock 25 procent av den vilande sjukersättningen varje månad.
Du kan få vilande sjukersättning om det här stämmer in på dig:
• Du har haft sjukersättning i minst 1 år.
• Du ansöker om vilande ersättning i förväg, innan du börjar arbeta eller studera.
Du kan ha vilande sjukersättning i högst 24 månader, alltså 2 år.
Om du upptäcker att du inte klarar av att arbeta så kan du avbryta arbetet. Då kan du få tillbaka sjukersättningen. I så fall ska du höra av dig till Försäkringskassan.
            
                Arbeta – ansök om vilande sjukersättning
            
            
 Till e-tjänsten
            
                Studera – ansök om vilande sjukersättning
            
            
 Till e-tjänsten
Behöver du använda blankett?
5042 Ansök om vilande sjukersättning vid arbete
 Pdf, 1 MB.
5043 Ansök om vilande sjukersättning vid studier
 Pdf, 1 MB.
Hör av dig i förväg om du vill jobba deltid med oregelbundna arbetstider
Om du tänker arbeta deltid och arbeta olika mycket under vissa dagar eller veckor, så behöver du höra av dig till Försäkringskassan i förväg. Då får du veta vad som gäller för dig och hur du kan lägga upp arbetstiden utan att det påverkar din sjukersättning.
Hel sjukersättning – arbeta upp till 5 timmar i veckan, men meddela oss först
Du som har hel sjukersättning får arbeta upp till 5 timmar per vecka, om du vill och kan det. Det kan till exempel handla om politiskt eller ideellt arbete.
Men innan du börjar måste du höra av dig till oss och meddela det. Ring 
0771-524 524
 och säg att det handlar om sjukersättning.
Frågor och svar
 
 
Kan jag flytta utomlands med sjukersättning?
 
 
Kan jag få sjukersättning från flera länder samtidigt?
 
 
Kan jag få tidig ålderspension och sjukersättning samtidigt?
 
 
Ska jag betala skatt på sjukersättningen?
 
 
Senast uppdaterad 
16 juni 2025