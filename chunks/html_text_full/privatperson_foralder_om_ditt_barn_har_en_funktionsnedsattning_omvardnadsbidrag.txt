Omvårdnadsbidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Omvårdnadsbidrag
Teckenspråk
 
& 
                        Kan jag få omvårdnadsbidrag? (Teckenspråk)
                    
18 minuter
Den här filmen vänder sig till dig som vill få information på teckenspråk om vad som gäller om du ska ansöka om omvårdnadsbidrag.
 
Om du har ett barn med funktionsnedsättning kan du få omvårdnadsbidrag. Bidraget baseras på den omvårdnad och tillsyn som ditt barn behöver utöver vad som är vanligt för barn i samma ålder utan funktionsnedsättning.
Vem kan få omvårdnadsbidrag?
Du kan få omvårdnadsbidrag om
ditt barn har en funktionsnedsättning
du ger barnet omvårdnad och tillsyn till följd av funktionsnedsättningen i minst sex månader
du är barnets förälder eller kan likställas med barnets förälder
du och ditt barn är försäkrade i Sverige.
Du och barnet är i regel försäkrade i Sverige om du bor eller jobbar här. Om du bor eller arbetar i olika länder kan det finnas undantag, liksom om du nyligen flyttat hit.
Försäkrad i Sverige
Två föräldrar kan få omvårdnadsbidrag
Du och barnets andra förälder kan få omvårdnadsbidrag för samma barn.
Fördelning av bidraget:
Huvudregeln är att ni får hälften var.
Om ni är överens kan ni själva avgöra hur ni fördelar bidraget.
Om ni inte kan komma överens gör Försäkringskassan fördelningen med hänsyn till var barnet bor och vistas.
Vad räknas som omvårdnad och tillsyn?
Omvårdnad handlar om alla de saker som du behöver hjälpa ditt barn med på grund av funktions­nedsättningen. Här listar vi några exempel.
Vård-, behandlings- och träningsinsatser – som att hjälpa barnet med ett behandlingsprogram, ta sin medicin, eller med insmörjning.
Praktisk hjälp i vardagen – som att sköta barnets hygien, ta av och på kläder, eller att äta och laga mat.
Struktur och planering – som att barnet behöver aktiveras och stimuleras, scheman i vardagen, hjälpa barnet med förberedelser eller påminnelser.
Kommunikation och socialt samspel – som att hjälpa barnet att kommunicera med andra, hantera sociala situationer, lösa konflikter eller lugnas.
Stöd i samband med skolan – som att barnet behöver hämtas och lämnas eller få hjälp med läxor.
Tillsyn innebär att du behöver ha extra uppsikt över barnet, till exempel så att hen inte rymmer, hittar på farliga saker, råkar ut för eller orsakar olyckor. Tillsyn kan också innebära att du är extra tillgänglig för barnet via telefon.
Hur mycket pengar kan jag få?
Du får omvårdnadsbidrag på en av fyra nivåer och Försäkringskassan bedömer barnets totala behov av omvårdnad och tillsyn efter samtal med dig. Om du har flera barn med funktionsnedsättning kan du som mest få ett helt omvårdnadsbidrag per barn. Du betalar skatt på omvårdnadsbidraget.
Beloppen räknas om vid varje årsskifte för att följa prisutvecklingen i samhället. För 2025 är de:
3 063 kronor per månad (en fjärdedel)
6 125 kronor per månad (halvt)
9 188 kronor per månad (tre fjärdedelar)
12 250 kronor per månad (helt).
        Rätt till förkortad arbetstid
    
    
Enligt föräldraledighetslagen har du rätt att förkorta din arbetstid med upp till 25 procent om du eller en annan förälder får omvårdnadsbidrag för barnet. Det gäller även efter att barnet har fyllt åtta år eller avslutat sitt första skolår. Tänk på att om du går ner i arbetstid kan det leda till lägre inkomster vilket kan påverka din sjukpenninggrundande inkomst (SGI).
Så ansöker du om omvårdnadsbidrag
1. Ansök
Du använder samma ansökan för att ändra fördelningen av ersättningen mellan dig och den andra föräldern.
            
                Ansök om omvårdnadsbidrag eller ändra fördelning
            
            
 Till e-tjänsten
        Om ni är två som vill ansöka gemensamt
    
    
Det går bra att ansöka gemensamt i e‑tjänsten. När en av er loggat in och fyllt i uppgifterna om sig, den andre föräldern och barnet samt signerat kommer er ansökan bli synlig i den andre förälderns Mina sidor. Där ska hen granska och själv signera ansökan. Det måste göras inom 14 dagar, annars raderas hela ansökan och ni behöver göra en ny.
2. Skicka in läkarutlåtande
När du har gjort din ansökan skickar du in ett läkarutlåtande som beskriver barnets funktionsnedsättning. Det är viktigt att utlåtandet är undertecknat av samma läkare som utfärdat det åt dig. Du som ansöker via vår e-tjänst kan skicka in läkarutlåtandet och andra bilagor digitalt via Mina sidor så snart vi har tagit emot din ansökan. Du kan se ditt ärende på Mina sidor inom ett dygn efter att du ansökt och klickar då på lägg till bilagor till din ansökan.
Om du inte ansöker via e-tjänsten skickar du läkarutlåtandet och andra bilagor till:
Försäkringskassans inläsningscentral
839 88 Östersund
3. Vi kontaktar dig
När vi börjat handlägga ditt ärende bokar vi en tid med dig där vi tillsammans går igenom din ansökan.
Om du har skrivit att du behöver tolk kommer handläggaren att boka det till samtalet.
4. Du får ett beslut
Om du beviljas omvårdnadsbidrag står det i beslutet hur länge du kommer att få ersättning och hur mycket du får per månad. Som längst kan ett beslut om omvårdnadsbidrag gälla till och med juni det år som barnet fyller 19 år, men ibland det kan vara begränsat till en kortare tid. I så fall står det i beslutet du får.
Vanligtvis får du beslut inom 4 månader. Handläggningstiden kan variera beroende på hur komplicerat ditt ärende är eller om vi behöver be dig komplettera din ansökan. Du går inte miste om några pengar medan vi handlägger din ansökan. Har du rätt till ersättning får du pengarna i efterskott, efter att vi har fattat beslutet.
5. Utbetalning
Information om när omvårdnadsbidrag betalas ut:
Utbetalningsdatum och handläggningstider
Meddela oss om något förändras
Meddela om till exempel:
ditt barns funktionsnedsättning förändras
ditt barns behov av omvårdnad och tillsyn förändras
assistansersättningen för barnet ökar eller minskar
stödet från kommunen eller regionen ökar eller minskar.
ditt barn är utomlands under en eller flera längre perioder. Det är svårt att säga en exakt gräns för vad som räknas som en lång period. Hör av dig till kundcenter för mer information 
0771-524 524
.
Anmäl förändringen så snart som möjligt, men senast 14 dagar efter att du har fått reda på den. Annars riskerar du att behöva betala tillbaka pengar.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Från och med när kan jag få omvårdnadsbidrag?
Du kan få omvårdnads­bidrag upp till 3 månader bakåt i tiden från den månad då vi får din ansökan. Du kan ha rätt till omvårdnads­bidrag från och med ditt barns födelse och som längst till och med juni samma år som barnet fyller 19 år.
Kan jag få omvårdnadsbidrag om mitt barn har assistansersättning?
Ja, men bara för de delar som assistansersättningen inte täcker.
Går det att ansöka om omvårdnadsbidrag för flera barn?
Ja, vi utreder varje barns behov av omvårdnad och tillsyn, och väger i de flesta fall ihop deras behov. Beslutet du får gäller då för alla barn tillsammans.
Får jag behålla omvårdnadsbidraget om mitt barn måste vårdas länge på sjukhus?
Ja, du får behålla omvårdnadsbidraget i upp till 6 månader.
Om du som förälder behöver vara på sjukhuset under tiden ditt barn vårdas, kan du få behålla omvårdnadsbidraget i upp till 12 månader.
Meddela alltid Försäkringskassan om ditt barn behöver vårdas på sjukhus under en längre tid.
Kan jag få omvårdnadsbidrag om mitt barn är placerat i familjehem?
Ja, men bara om barnet är placerat i familjehem i högst 6 månader.
Om barnet är placerat i mer än 6 månader, men bor tillfälligt hos dig i minst 10 dagar per kalenderkvartal eller minst 10 dagar i följd, kan du ha rätt till ferieomvårdnads­bidrag. Ansök om omvårdnads­bidrag i e‑tjänsten så tar vi ställning till om du har rätt till ferieomvårdnads­bidrag.
Kan jag få omvårdnadsbidrag även om jag inte är barnets förälder?
Ja, om något av följande påståenden stämmer in på dig:
Du är gift med barnets förälder och bor tillsammans med hen.
Du är sambo med barnets förälder och du har tidigare varit gift med hen eller har barn med hen.
Du är barnets särskilt förordnade vårdnadshavare och har vård om barnet.
Du är adoptivförälder, men har ännu inte fått barnet i din vård.
Du kan inte få omvårdnadsbidrag om du är familjehemsförälder.
Behöver jag gå ner i arbetstid för att kunna få omvårdnadsbidrag?
Nej, det behöver du inte. Däremot har du rätt att gå ner i arbetstid med 25 procent om du eller den andra föräldern får omvårdnads­bidrag. Du ansöker om förkortad arbetstid hos din arbetsgivare.
Om du väljer att gå ner i arbetstid kan din sjukpenning­grundande inkomst (SGI) påverkas.
Kan jag få ersättning för vård av barn (vab) samtidigt som jag får omvårdnadsbidrag?
Du kan som regel inte vabba för samma behov som du får omvårdnadsbidrag för. Men du kan vabba av andra anledningar.
Påverkar omvårdnadsbidrag mönstring och värnplikt?
Det är Plikt- och prövningsverket som bestämmer om du ska kallas till mönstring och värnplikt. Det år du fyller 17 skickar Försäkringskassan information till dem om dina föräldrar får omvårdnadsbidrag för dig. Plikt- och prövningsverket avgör sedan om de ska kontakta dig för mönstring. Försäkringskassan kan inte påverka deras beslut. Om du har frågor om detta är det bästa att du pratar direkt med Plikt- och prövningsverket. Du kan också hitta mer information på deras hemsida.
pliktverket.se
 Länk till annan webbplats, öppnas i nytt fönster.
Tips från Försäkringskassan
        Väntar du på beslut?
    
Just nu är det längre handläggningstider än vanligt för vissa ersättningar.
        Utbetalningsdatum och handläggningstider
        
    
Senast uppdaterad 
23 juni 2025