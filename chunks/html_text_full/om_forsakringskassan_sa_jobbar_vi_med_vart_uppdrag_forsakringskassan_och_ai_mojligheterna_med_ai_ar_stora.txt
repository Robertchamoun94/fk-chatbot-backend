Möjligheterna med AI är stora - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Möjligheterna med AI är stora
Utvecklingen av AI går i rasande fart och även på Försäkringskassan utvecklar och använder man tekniken.
– Möjligheterna med AI ställer höga krav på Försäkringskassan som myndighet. Vi ska inte göra allt bara för att vi kan, säger Frode Randers, it-arkitekt.
ChatGPT har tagit världen med storm och fick snabbt miljontals användare som ställde sina frågor till chattroboten. På Försäkringskassan har Frode Randers och hans team arbetat med olika former av AI sedan 2018. Utvecklingen går i rasande fart och för Försäkringskassan är det viktigt att använda tekniken ansvarsfullt.
”Vi har ett ansvar”
– Det gäller att vara eftertänksam. Om det i vårt språk finns uttryck för fördomar om olika människor riskerar vi att föra dessa vidare till AI:n. Det krävs en medvetenhet och en aktiv insats för att motverka detta och som utvecklare måste vi ta det ansvaret, säger Frode Randers.
Inom EU har man nyligen tagit fram ett regelverk med krav och skyldigheter kring hur man får använda AI. En viktig punkt är att det ska gå att ta reda på varför en AI drar en viss slutsats.
– Det är jätteviktigt att vi har spårbarhet och förstår varför AI:n resonerar som den gör. Ett sätt är att veta hur AI:n har tränats och hur vi själva förfinar dess träning. Om vi har en AI som kommer fram till ett svar, så ska vi veta hur den lärt sig det. Här jobbar vi mycket med spårbarhet av data, säger Frode Randers.
AI kan vara stöd i handläggningen
Hur framtiden för AI kommer att se ut är svårt att sia om, men det står klart att tekniken redan idag har en viktig roll på Försäkringskassan.
– Här är det viktigt att poängtera att vi inte använder oss av AI som fattar några beslut i verksamheten. Men vi har verktyg som kan fungera som stöd i arbetet, säger Frode Randers.
Man har bland annat utvecklat ett AI-system som kan upptäcka fusk med tandvårdsbilder och ett system som ser till att personuppgifter inte lämnas ut felaktigt.
– Man kan lugnt säga att jag har roligt på jobbet. Det händer saker hela tiden och det är tillfredställande att vi får bygga tjänster som ändå kan vara till hjälp för många människor, säger Frode.
Senast uppdaterad 
20 december 2024