Försäkringskassans ersättningar bidrar allt mindre till barnfamiljers ekonomi - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Försäkringskassans ersättningar bidrar allt mindre till barnfamiljers ekonomi
17 juni 2025
Våra barn- och familjeersättningar spelar en avgörande roll för barnfamiljer med låga inkomster. Men de täcker inte längre lika mycket av hushållens utgifter som förut, eftersom de inte justeras i takt med inflationen – det visar en ny analys från Försäkringskassan.
Till barn- och familjeersättningar räknas till exempel barnbidrag, föräldrapenning och bostadsbidrag. Ersättningarna utgör en allt mindre andel av inkomsten, trots att de är ett viktigt tillskott till ekonomin, speciellt för ensamstående mammor.
Av alla barnhushållens inkomster beräknas 7,2 procent ha kommit från ersättningarna under år 2024. Det är en minskning från 2023, då andelen låg på 7,5 procent. Motsvarande andel 2015 var 8,8 procent. För ensamstående mammor med 3 eller fler barn kom 29,8 procent av inkomsten från ersättningarna under 2023 och beräknas ha sjunkit till 29,2 procent under 2024. Motsvarande andel 2015 var 39,3 procent.
– Ensamstående får en större andel av sin inkomst från barn- och familjeersättningarna och särskilt från de som inte har följt prisutvecklingen som till exempel barnbidrag och bostadsbidrag. Barnbidraget har inte höjts sedan 2018 och inkomstgränsen för bostadsbidrag har inte höjts sedan 2021 och höjda hyreskostnader har heller inte kompenserats eftersom bostadskostnadstaket inte följt hyresutvecklingen, säger Trude Warner, analytiker, på Försäkringskassan.
– Om ersättningarnas andel inte ska minska ytterligare behöver ersättningsbeloppen i de behovsprövade och generella bidragen höjas, säger Trude Warner.
Många ensamstående mammor har inte råd med det allra nödvändigaste
Familjeersättningarna har fortsatt betydelse för att minska ekonomisk utsatthet i barnfamiljerna, men många barnfamiljer har ändå en ekonomiskt utsatt situation, framförallt hushåll med ensamstående mammor och hushåll med utrikes födda föräldrar.
– Ett sätt att mäta ekonomisk utsatthet är låg inkomststandard, att inkomsten inte räcker till de nödvändiga utgifterna. Andelen med låg inkomststandard är störst bland ensamstående mammor. För 2024 beräknas 22 procent av de ensamstående mammorna med tre eller fler barn haft låg inkomststandard, konstaterar Trude Warner.
Fakta: Försäkringskassans ersättningar till barnfamiljer
År 2024 betalade Försäkringskassans ut knappt 92,8 miljarder kronor till barnfamiljer.
Det finns 3 typer av ersättningar: försäkringar, generella bidrag och behovsprövade bidrag.
Försäkringarna, till exempel föräldrapenningen, baseras på förälderns tidigare inkomst.
De generella bidragen, exempelvis barnbidrag, betalas ut med ett lika stort belopp till alla barnhushåll.
Bostadsbidraget är ett exempel på ett behovsprövat bidrag som går till hushåll med låga inkomster.
Rapporten
Barnhushållens ekonomi – Uppföljning av resultatindikatorer för den ekonomiska familjepolitiken 2025 (Svar på regeringsuppdrag – Dnr FK 2025/000545)
 Pdf, 1 MB.
Till nyhetsarkivet