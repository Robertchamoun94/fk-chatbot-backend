Aktivitetsersättning för unga vuxna - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Aktivitetsersättning för unga vuxna
Aktivitetsersättning är till för dig som är mellan 19 och 29 år och har en skada, sjukdom eller funktions­nedsättning. Du kan få ersättningen om du inte kan arbeta heltid eller arbeta alls under minst 1 år.
På den här sidan
Kan jag få aktivitetsersättning?
Du kan ha rätt till aktivitetsersättning om det här stämmer in på dig:
 
 
Kan bara arbeta deltid under minst 1 år, eller inte arbeta alls
 
 
 
Det finns en medicinsk orsak till att du inte kan arbeta
 
 
 
Du är mellan 19 och 29 år
 
 
 
Du är försäkrad i Sverige
 
 
Hur mycket kan jag få?
Hur mycket du kan få i aktivitetsersättning beror på vilka inkomster du har haft, och vilken nivå av ersättning du kan få.
Har arbetat och har haft inkomster
Du som har arbetat innan aktivitetsersättningen kan få så kallad inkomstrelaterad aktivitetsersättning. Den är 64,7 procent av din genomsnittliga inkomst under de senaste åren, men max 23 777 kronor per månad år 2025.
Se aktuella belopp för aktivitetsersättning
Har haft låga eller inga inkomster alls
Du som har haft liten inkomst eller ingen inkomst alls innan aktivitetsersättningen kan få så kallad garantiersättning. Hur stor den är beror på hur länge du har bott i Sverige, och hur gammal du är. Den högsta garantiersättningen som går att få är 13 622 kronor per månad år 2025.
Se aktuella belopp för aktivitetsersättning
Medan du har ersättning kan du delta i aktiviteter
Om du får aktivitetsersättning gör du och din handläggare upp en plan för vad som ska hända under tiden med ersättning.
Till exempel kan ni komma överens om att du ska delta i aktiviteter som du mår bra av och där du kan utvecklas. Det kan också handla om rehabilitering som du behöver för att kunna arbeta eller arbeta mer längre fram.
Läs mer om vad som gäller när du har aktivitetsersättning
Gör så här för att ansöka
 
Steg
 1
 
Skaffa ett läkarutlåtande
 
Försäkringskassan kommer att behöva ett läkarutlåtande med information om din sjukdom, skada eller funktionsnedsättning för att utreda om du kan få aktivitetsersättning.
Om läkarutlåtande
Läkaren skickar oftast läkarutlåtandet till oss digitalt när du har varit där, utan att du behöver göra något.
            
                Kolla på Mina sidor om Försäkringskassan har fått ditt läkarutlåtande
            
            
 Till e-tjänsten
Om vi inte har fått läkarutlåtandet så kan du skicka det till oss via 1177.
Hitta läkarutlåtande på 1177 (1177.se)
 Länk till annan webbplats, öppnas i nytt fönster.
Steg
 2
 
Ansök
 
            
                Ansök om aktivitetsersättning vid nedsatt arbetsförmåga
            
            
 Till e-tjänsten
Behöver du ansöka på blankett?
5007 Ansök om aktivitetsersättning vid nedsatt arbetsförmåga
 Pdf, 854 kB.
Steg
 3
 
Vänta på information från oss
 
När vi har fått din ansökan och all information vi behöver, utreder vi om din förmåga att arbeta är nedsatt under minst 1 år framåt. Vi pratar med dig och tittar på ditt läkarutlåtande och andra eventuella underlag. Om vi behöver mer information från dig så hör vi av oss om det.
Det tar vanligtvis 4 månader innan du får ett beslut om aktivitetsersättning. Men det kan ta längre tid om det saknas nödvändiga underlag, till exempel ett läkarutlåtande.
Frågor och svar
 
 
Går det att få aktivitetsersättning retroaktivt (bakåt i tiden)?
 
 
Kan man få aktivitetsersättning när man bor utomlands?
 
 
Går det att få aktivitetsersättning från flera länder samtidigt?
 
 
        Letade du efter något annat?
    
Du som har aktivitetsersättning
Ersättning när du är sjuk eller skadad – sjukpenning
Aktivitetsersättning vid förlängd skolgång
Senast uppdaterad 
16 juni 2025