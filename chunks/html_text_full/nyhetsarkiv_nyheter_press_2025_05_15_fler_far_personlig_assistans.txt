Fler får personlig assistans - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Fler får personlig assistans
15 maj 2025
Antalet personer som har statlig personlig assistans ökar för första gången sedan 2015. Det beror på lagändringar från år 2023 som framförallt gjort att fler barn ansöker och får ersättningen beviljad. Det visar en analys som Försäkringskassan publicerar idag.
År 2024 hade drygt 13 340 personer statlig assistans­ersättning vilket innebar en ökning med ungefär 60 mottagare jämfört med 2023. Det är första gången sedan 2015 som antalet personer som har statlig assistans ökar. Ökningen beror på en lagändring från januari 2023 som bland annat syftade till att stärka rätten till personlig assistans för personer med psykisk funktions­nedsättning eller vid medicinska tillstånd av allvarlig karaktär.
Inflödet av nya mottagare av assistans­ersättning har ökat sedan år 2022, men sedan 2015 har fler personer lämnat assistansersättningen än nya tillkommit vilket inneburit att det totala antalet mottagare minskat årligen. Den utvecklingen bryts år 2024.
De allra flesta som lämnar assistans­ersättningen gör det till följd av att de avlider och antalet som lämnar var år 2024 något lägre än de senaste åren.
De som är nya mottagare av assistans­ersättningen är huvudsakligen barn, vilka ökade med nästan 120 mottagare 2024. Antalet vuxna mottagare fortsätter att sjunka 2024. Relativt till tidigare år är minskningen liten. År 2024 uppgick antalet vuxna mottagare till ungefär 11 120 personer och antalet barn till 2 220.
Fakta
Man kan ha rätt till assistansersättning från Försäkringskassan om man har en funktionsnedsättning och behöver personlig assistans i genomsnitt mer än 20 timmar per vecka för hjälp med så kallade grundläggande behov, vilka framgår av lagstiftning:
andning
personlig hygien
att äta och dricka
av och påklädning
kommunikation med andra
stöd för att förebygga skada vid en psykisk funktionsnedsättning
stöd som behöver ges löpande på grund av ett medicinskt tillstånd.
Den som har behov som understiger 20 timmar kan ha rätt till personlig assistans från sin kommun.
Indikatorer för att följa utvecklingen av assistansersättningen (Svar på regeringsuppdrag Dnr FK 2025/000542)
 Pdf, 1 MB, öppnas i nytt fönster.
Till pressmeddelanden