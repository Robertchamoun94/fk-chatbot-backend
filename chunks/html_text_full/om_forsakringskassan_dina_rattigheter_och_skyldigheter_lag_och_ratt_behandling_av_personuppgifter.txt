Behandling av personuppgifter - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Behandling av personuppgifter
Försäkringskassan har många uppgifter om privatpersoner och andra personer, till exempel arbetsgivare och hälso- och sjukvårdspersonal. Det finns lagar och regler om hur vi får behandla uppgifterna. De är till för att skydda dina personuppgifter så att din personliga integritet inte kränks.
Personuppgifter är alla sorters uppgifter om en person. Typiska personuppgifter är personnummer, namn och adress, men även en bild, hälsouppgifter eller ett ärendes diarienummer kan vara en personuppgift.
Med behandling av personuppgifter menas i princip allt som går att göra med uppgifterna. Det kan till exempel vara att läsa, samla in, registrera, lagra, samköra eller skriva ut uppgifterna.
Läs mer om hur vi behandlar personuppgifter i olika sammanhang.
Så jobbar vi med vårt uppdrag
När du har ett ärende hos oss får vi bara behandla dina personuppgifter för vissa ändamål, till exempel för att
handlägga ärenden
utföra kontroller för att motverka felaktiga utbetalningar och bidragsbrott
informera om socialförsäkringen
planera, styra och utvärdera vår verksamhet
ta fram statistik
lämna ut uppgifter till andra myndigheter.
Du har rätt att ta del av dina personuppgifter
Du har rätt att ta del av de personuppgifter som rör dig och som finns hos Försäkringskassan. Den informationen får du i form av ett registerutdrag. Fyll i den här blanketten för att beställa ett registerutdrag.
9352 Begäran om information (registerutdrag) enligt EU:s dataskyddsförordning
 Pdf, 1 MB, öppnas i nytt fönster.
Om du har en säker digital brevlåda kommer vi att skicka ditt registerutdrag till den. Annars kommer det med vanlig post.
Det är gratis att skaffa en säker digital brevlåda, men du måste ha e-legitimation.
Skaffa en digital brevlåda
Du har rätt att få personuppgifter ändrade eller raderade
Du har rätt att
få felaktiga uppgifter rättade
komplettera ofullständiga personuppgifter under vissa förutsättningar
begära en begränsning av vår behandling av dina personuppgifter under vissa förutsättningar.
Du kan också begära att få personuppgifter raderade. Försäkringskassan är dock inte skyldig att radera personuppgifter som vi behandlar för att uppfylla en rättslig förpliktelse, för att utföra en uppgift av allmänt intresse, som ett led i myndighetsutövning eller för arkivändamål. Detta innebär att möjligheterna till att få personuppgifter raderade är begränsade.
Du kan begära rättelse och radering både muntligt och skriftligt. Ange vilka personuppgifter det gäller och i vilket sammanhang de förekommer. Om du begär rättelse ska du också ange hur uppgifterna ska rättas. Kontaktuppgifter till oss hittar du här:
Kontakta Försäkringskassan
När vi får in din begäran är vi skyldiga att så snart som möjligt meddela dig vad vi kommer att göra med anledning av den.
Integritetsskyddsmyndigheten (IMY) är den myndighet som ska bidra till att behandlingen av personuppgifter inte leder till otillbörligt intrång i enskilda individers personliga integritet. Om du vill klaga på hur Försäkringskassan hanterar dina personuppgifter gör du det hos Integritetsskyddsmyndigheten.
Integritetsskyddsmyndigheten.se (imy.se) 
 Länk till annan webbplats, öppnas i nytt fönster.
Försäkringskassan är personuppgiftsansvarig, vilket innebär att vi ansvarar för att behandla dina personuppgifter på rätt sätt. Försäkringskassans dataskyddsombud övervakar att vi som myndighet följer EU:s dataskyddsförordning (GDPR) och annan dataskyddslagstiftning. Dataskyddsombudet är också kontaktperson för dig som har frågor om personuppgifter.
Du når Försäkringskassans dataskyddsombud genom att ringa, skicka ett brev eller mejl.
Telefon: 
08-786 90 00
 (växel)
Postadress: 203 12 Malmö
Mejl: 
dataskyddsombud@forsakringskassan.se
        Relaterade länkar
    
Relaterade lagar och regler
EU:s dataskyddsförordning (2016/679), inklusive bestämmelser och tillhörande förordning (eur-lex.europa.eu)
 Länk till annan webbplats, öppnas i nytt fönster.
114 kap. socialförsäkringsbalken (2010:110) (riksdagen.se) 
 Länk till annan webbplats, öppnas i nytt fönster.
Lagen (2001:99) om den officiella statistiken med tillhörande förordningar (riksdagen.se)
 Länk till annan webbplats, öppnas i nytt fönster.
Behandling av personuppgifter hos myndigheter (imy.se)
 Länk till annan webbplats, öppnas i nytt fönster.
Senast uppdaterad 
1 maj 2025