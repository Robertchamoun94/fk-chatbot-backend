Begära ut allmänna handlingar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Begära ut allmänna handlingar
Alla har rätt att ta del av allmänna handlingar som är offentliga. Det står i tryckfrihetsförordningen, som är en av Sveriges grundlagar.
Vill du begära ut handlingar ur ditt eget ärende, eller om frågan avser en person som du är vårdnadshavare eller ombud för, ska du använda dig av kontaktformuläret på den här sidan:
Skicka allmänna frågor via mejl - Försäkringskassan
 Länk till annan webbplats.
Rör din begäran någonting annat kan du vända dig till 
huvudkontoret@forsakringskassan.se
.
Eller på adress:
Försäkringskassan
103 51 STOCKHOLM
Alla allmänna handlingar är inte offentliga. En allmän handling kan innehålla uppgifter som omfattas av sekretess och är då inte offentliga. När det gäller handlingar som hanteras i Försäkringskassans ärendehandläggning finns bestämmelserna om detta i 28 kap. 1 § offentlighets- och sekretesslagen.
Offentlighet och sekretess 
Begäran prövas
Enligt lagen måste en myndighet ”skyndsamt pröva” om en handling kan lämnas ut. Prövningen gäller dels om handlingen är allmän, dels om handlingen helt eller delvis omfattas av sekretess och därför inte kan lämnas ut i sin helhet eller överhuvudtaget. Om vissa uppgifter i en handling är sekretessbelagda så maskeras de vid utlämnandet.
Kan jag vara anonym?
Den som begär att ta del av en allmän handling hos en myndighet har rätt att vara anonym, men det finns undantag. Myndigheten får fråga personen om hens identitet eller syfte med begäran om det behövs för att myndigheten ska kunna pröva om det finns hinder mot att lämna ut handlingen. Om någon i en viss situation inte vill uppge vem hen är eller vad som är syftet med begäran kan det leda till att handlingen eller uppgifterna inte lämnas ut.
Avgifter
Om en handling kan lämnas ut är huvudregeln att den genast eller så snart som möjligt utan avgift tillhandahålls i myndighetens lokaler. Där har den som begärt handlingen rätt att läsa eller skriva av den. Men många gånger går det inte att ta del av handlingen på detta sätt.
Enstaka sidor (upp till 9 sidor) är gratis
Tio sidor eller fler är avgiftsbelagda (se avgiftsförordningen (1992:191))
Avslag på begäran om utlämnande av handling
Om en handling eller uppgift inte kan lämnas ut eller enbart lämnas ut med ett så kallat sekretessförbehåll (där myndigheten kan styra användningen av uppgifterna) ska den som begär handlingen informeras om att Försäkringskassan kan besluta om avslag på begäran.
Det gäller om
handlingen inte finns
handlingen inte är allmän, eller
uppgifterna är sekretessbelagda.
Om du får avslag på begäran
Avslagsbeslutet kan överklagas. För att det ska vara möjligt att överklaga krävs att beslutet har fattats av någon på myndigheten som är behörig att göra det (vanligtvis inte en handläggare). Det räcker alltså inte med ett muntligt besked.
Det är bara den som har begärt handlingen som får överklaga avslagsbeslutet. Överklagandet ska göras skriftligt. Det ska ställas till Kammarrätten i Stockholm, men skickas till Försäkringskassan inom tre veckor från den dag personen fick ta del av beslutet.
Senast uppdaterad 
12 februari 2025