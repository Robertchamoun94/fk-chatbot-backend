Ersättning för förlorad inkomst efter skada – livränta - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättning för förlorad inkomst efter skada – livränta
Om du går miste om inkomst på grund av en personskada inom totalförsvaret kan du få livränta från Försäkringskassan. En läkare ska ha bedömt att personskadan kommer att påverka dina möjligheter att arbeta under i minst ett år framåt i tiden.
På den här sidan
Vem kan få livränta vid personskada?
Du kan ha rätt till livränta om du uppfyller de här villkoren:
Du skadade dig när du tjänstgjorde enligt lagen om totalförsvarsplikt, deltog i en frivillig försvarsutbildning, medverkade i räddningstjänst eller deltog i verksamhet inom hemvärnet eller inom en frivillig försvarsorganisation.
Skadan har godkänts som personskada av Försäkringskassan.
Du går miste om inkomst därför att du måste minska din arbetstid eller inte kan arbeta alls, har fått byta arbete eller arbetsuppgifter, har förlorat lönetillägg eller har omskolat dig på grund av skadan.
Din inkomst har minskat med minst en femtondel jämfört med vad du tjänade innan skadan.
Det finns ett läkarintyg eller ett medicinskt underlag som visar att din personskada kommer att påverka din förmåga att arbeta under minst ett år framåt från det datum när läkaren skrev intyget eller underlaget.
Hur mycket kan jag få?
Du får ersättning för din inkomstförlust från och med det datum läkaren har bedömt att din personskada kommer att påverka din förmåga att arbeta under minst ett år. Du kan som mest få livränta med 7,5 prisbasbelopp, vilket motsvarar 441 000 kronor för år 2025.
Du får också ersättning för 2 karensdagar. Har du haft fler karensdagar kan du ansöka om att få ytterligare ersättning.
Gör så här för att ansöka
 
Steg
 1
 
Anmäl skadan
 
Tala om för din närmaste chef, föreståndare eller motsvarande att du har skadat dig eller blivit sjuk på grund av verksamheten eller skadat dig på väg till eller från verksamheten. Hen ska sedan anmäla skadan till Försäkringskassan.
Om skadan visar sig efter att du lämnat försvaret eller verksamheten inom det civila försvaret anmäler du själv skadan till Försäkringskassan:
9210 Anmälan om arbetsskada eller personskada
 Pdf, 853 kB.
Steg
 2
 
Ansök om livränta
 
5087 Ansök om ersättning från statligt personskadeskydd
 Pdf, 794 kB.
Steg
 3
 
Vänta på beslut
 
Vår målsättning är att du ska få ett beslut inom 4 månader från att vi börjar utreda.
Du kan ha rätt till ersättning från andra försäkringar
Förutom ersättning från Försäkringskassan kan det också finnas andra ersättningar du kan ansöka om.
Om du har skadat dig under militär utbildning (kammarkollegiet.se)
 Länk till annan webbplats, öppnas i nytt fönster.
För dig som skadats eller blivit sjuk i totalförsvaret (kungafonden.se)
 Länk till annan webbplats, öppnas i nytt fönster.
Om du har en privat olycksfallsförsäkring kan du ha rätt till ersättning från ditt försäkringsbolag.
Frågor och svar
 
 
Hur länge kan jag få livränta ?
 
 
Vad räknas som personskada?
 
 
Kan jag få sjukpenning som ersättning för en personskada?
 
 
Kan jag få skadestånd?
 
 
Jag har skadat mig under en internationell militär insats – vad gäller för mig?
 
 
        Letade du efter något annat?
    
Ersättning för sjukvård, tandvård eller hjälpmedel för dig inom försvaret
Om du har skadat dig under arbete eller militärtjänstgöring innan 1977
Senast uppdaterad 
17 juni 2025