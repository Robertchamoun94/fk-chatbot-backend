Så kommer ni fram till ett rättvist underhållsbidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Så kommer ni fram till ett rättvist underhållsbidrag
Det är bättre för barnen om föräldrarna är överens och sköter betalningarna av underhållsbidrag själva. Men hur stort ska underhållsbidraget vara?
& 
                        Hur mycket kostar det att täcka barnets behov?
                    
1 minut
Om föräldrar som separerar pratar med varandra är det lättare att komma fram till ett rättvist underhåll.
Det är vad barnet faktiskt kostar och hur mycket varje förälder kan betala som ska ligga till grund för storleken på underhållsbidraget. Och kostnaderna beror på ålder och intressen. Barnet kan också ha särskilda behov, till exempel specialkost eller hörapparat. Om barnet är lite äldre är det bra om han eller hon själv kan vara med och beskriva sina behov.
Vad som är ett rimligt underhållsbidrag beror också på hur mycket varje förälder kan bidra med. Det betyder att underhållsbidraget från en förälder kan bli högre än det underhållsstöd som Försäkringskassan betalar när föräldrarna inte kan komma överens eller det bara finns en förälder.
Du kan själv räkna ut hur stort underhållsbidrag barnet ska få med hjälp av vårt beräkningsverktyg.
Beräkningsverktyg för underhållsbidrag
Det blir tydligare med ett skriftligt avtal
Det är bra att ha ett skriftligt avtal. Då blir det tydligt för alla vad som gäller. Använd gärna vår mall. Den finns i tre versioner: en för barn under 18 år, en för barn som har fyllt 18 och en där man anger att en förälder som har barnet hos sig ibland kan få göra ett visst bestämt avdrag från underhållsbidraget. Avtalet är en överenskommelse mellan er föräldrar och ska inte skickas till Försäkringskassan.
5251 Avtal om underhållsbidrag till barn
 Pdf, 823 kB.
5252 Avtal om underhållsbidrag till barn som fyllt 18 år
 Pdf, 820 kB.
5250 Avtal om underhållsbidrag till barn – med avdrag för kostnader för umgänge med barnet
 Pdf, 684 kB.
Separationspodden
Här kan du lyssna på en podd för separerade föräldrar som leds av Sofia Wistam. Podden gästas av kända och okända personer samt experter som diskuterar olika aspekter och upplevelser av separationer, alltid med barnens bästa i fokus.
Beloppen som nämns i podden kan ha blivit gamla. De belopp som gäller nu finns på sidan Aktuella belopp.
Aktuella belopp
        Avsnitt 1: Det är dags att börja prata, var börjar vi?
    
    
I första avsnittet av Separationspodden möter Sofia Wistam Nina som berättar sin historia om när hon separerade.
Dagens ämne handlar om utmaningen att våga ta steget att börja prata om separation med sin partner. Hur gör man och vad bör man tänka på?
Lyssna på avsnitt 1 på Soundcloud
 Länk till annan webbplats, öppnas i nytt fönster.
Lyssna på avsnitt 1 på iTunes
 Länk till annan webbplats, öppnas i nytt fönster.
        Avsnitt 2: Upplevelser som nyseparerad
    
    
Avsnitt två handlar om tiden efter en separation och upplevelser som nyseparerad. Sofia träffar bland annat nyseparerade Pernilla som fortfarande bor med sin före detta man och deras son och pratar om känslor, praktiska frågor, ekonomi och framtid.
Pernilla berättar också om hur hon ser på separationen som en nystart. Med i avsnittet är experterna Niklas Löfgren, familjeekonomisk talesperson på Försäkringskassan, och Linda Lagerros, socionom och familjeterapeut på Familjeperspektiv.
Lyssna på avsnitt 2 på Soundcloud
 Länk till annan webbplats, öppnas i nytt fönster.
Lyssna på avsnitt 2 på iTunes
 Länk till annan webbplats, öppnas i nytt fönster.
        Avsnitt 3: Barnens upplevelser av separationer
    
    
Avsnitt tre handlar om barnens perspektiv och upplevelsen av att leva med separerade föräldrar.
Sofia träffar bland annat 25‑åriga Fanny vars föräldrar separerade när hon var 12 år. Med i avsnittet är också experterna Karin Honorato dos Santos, Verksamhetsutvecklare på Försäkringskassan och Nina Stenbom från Familjeperspektiv.
Lyssna på avsnitt 3 på Soundcloud
 Länk till annan webbplats, öppnas i nytt fönster.
Lyssna på avsnitt 3 på iTunes
 Länk till annan webbplats, öppnas i nytt fönster.
        Avsnitt 4: Hur mycket kostar ett barn?
    
    
Avsnitt fyra handlar om hur mycket ett barn egentligen kostar och hur man ska tänka på den ekonomiska biten för barn generellt och vid en separation.
Sofia träffar en representant från Konsumentverket som går igenom vad som är viktigt att tänka på och samt hur man beräknar kostnaden för ett barn. Med i avsnittet är också experterna Karin Honorato dos Santos, Verksamhetsutvecklare på Försäkringskassan och Nina Stenbom från Familjeperspektiv.
Lyssna på avsnitt 4 på Soundcloud
 Länk till annan webbplats, öppnas i nytt fönster.
Lyssna på avsnitt 4 på iTunes
 Länk till annan webbplats, öppnas i nytt fönster.
        Avsnitt 5: Vad händer efter en separation?
    
    
Avsnitt fem handlar om vad som händer efter en separation. Vi berör frågor som boende, vårdnad, umgänge och försörjning.
Sofia träffar Jan Johansen som delar med sig av sin historia som separerad med ett barn på 10 år. Med i avsnittet är också experterna Karin Honorato dos Santos, Verksamhetsutvecklare på Försäkringskassan och Nina Stenbom från Familjeperspektiv.
Lyssna på avsnitt 5 på Soundcloud
 Länk till annan webbplats, öppnas i nytt fönster.
Lyssna på avsnitt 5 på iTunes
 Länk till annan webbplats, öppnas i nytt fönster.
        Avsnitt 6: Separationspusslet – att hitta en fungerande vardag
    
    
I avsnitt sex får Separationspodden besök av Carola Wetterholm som är ensamstående mamma till 9 barn.
Hon berättar sin historia, om separationspusslet och de utmaningar hon möter i vardagen. Medverkar gör även Karin Honorato dos Santos från Försäkringskassan och Linda Lagerros från Familjeperspektiv.
Lyssna på avsnitt 6 på Soundcloud
 Länk till annan webbplats, öppnas i nytt fönster.
Lyssna på avsnitt 6 på iTunes
 Länk till annan webbplats, öppnas i nytt fönster.
        Avsnitt 7: Att komma överens
    
    
I avsnitt sju får Separationspodden besök av Ann Söderlund. Hon berättar om separationen från sitt ex och hur de hanterar föräldraskapet idag.
Medverkar gör även Niklas Löfgren från Försäkringskassan samt Linda Lagerros från Familjeperspektiv.
Lyssna på avsnitt 7 på Soundcloud
 Länk till annan webbplats, öppnas i nytt fönster.
Lyssna på avsnitt 7 på iTunes
 Länk till annan webbplats, öppnas i nytt fönster.
        Avsnitt 8: Föräldraskap på avstånd
    
    
I avsnitt åtta träffar vi Annamaja som har en 4‑årig dotter på heltid. Hon träffade sitt ex i Indien, de gifte sig, fick barn och bestämde sig för att bosätta sig i Sverige.
Idag har de separerat och pappan har flyttat tillbaka till Indien. Annamaja berättar om de utmaningar som detta innebär. Medverkar gör även Karin Honorato dos Santos från Försäkringskassan och Linda Lagerros från Familjeperspektiv.
Lyssna på avsnitt 8 på Soundcloud
 Länk till annan webbplats, öppnas i nytt fönster.
Lyssna på avsnitt 8 på iTunes
 Länk till annan webbplats, öppnas i nytt fönster.
        Avsnitt 9: När separationen inte fungerar
    
    
Avsnitt nio handlar om de problem som kan uppstå när separationen inte fungerar. Gäst i avsnittet är Rickard som berättar sin historia med tre separationer bakom sig.
Medverkar gör även Niklas Löfgren från Försäkringskassan och Nina Stenbom från Familjeperspektiv.
Lyssna på avsnitt 9 på Soundcloud
 Länk till annan webbplats, öppnas i nytt fönster.
Lyssna på avsnitt 9 på iTunes
 Länk till annan webbplats, öppnas i nytt fönster.
        Avsnitt 10: Separation över tid
    
    
I det sista avsnittet av Separationspodden får Sofia besök av Hasse Brontén. Hasse separerade från sin 25-åriga dotters mamma när dottern var 3 år.
Han berättar om känslorna kring separationen och vad som har varit bra och dåligt sedan dess. Medverkar gör även Niklas Löfgren från Försäkringskassan och Nina Stenbom från Familjeperspektiv.
Lyssna på avsnitt 10 på Soundcloud
 Länk till annan webbplats, öppnas i nytt fönster.
Lyssna på avsnitt 10 på iTunes
 Länk till annan webbplats, öppnas i nytt fönster.
Bra att tänka på när man beräknar underhåll
Underhållsbidraget kan behöva höjas när barnet blir äldre. Ett äldre barn behöver mer mat, fickpengar och fler hygienprodukter.
Ett barn som går i gymnasiet får studiehjälp för 10 månader per år. Därför räcker pengarna inte lika långt som barnbidraget som barnet fick varje månad.
Underhållsbidraget ska följa prisutvecklingen i samhället. Belopp i avtal eller domar, som kommit till före november 2024 ska höjas med 2 procent från och med februari 2025.
 
Läs Annas berättelse
När Anna och Stefan separerade var de osams om det mesta.
”Nu täcker underhållsbidraget Pennys behov”
 
Frågor och svar
Vad är underhållsbidrag?
Underhållsbidrag är pengar som den förälder som inte bor med barnet ska betala till den förälder som barnet bor hos. Underhållsbidraget ska användas till barnets boende, mat och fritidsintressen. Försäkringskassan kan hjälpa er att beräkna hur stort bidraget ska vara.
Vad är underhållsstöd?
Underhållsstöd är ett bidrag till barn vars separerade föräldrar inte kan komma överens om ett underhållsbidrag.
Underhållsstöd när barnet inte bor hos dig
Underhållsstöd när barnet bor hos dig
Vad är fördelen med underhållsbidrag jämfört med underhållsstöd?
Många gånger täcker underhållsstödet inte de behov som barnet har. Det beror på att det finns ett maxbelopp för underhållsstöd, men inget maxbelopp för underhållsbidrag.
Om du och den andra föräldern kan komma överens om underhållsbidraget, så kan barnet få ett högre belopp.
Vilket uppdrag har Försäkringskassan när det gäller barns försörjning?
Vi ska hjälpa föräldrar att räkna ut ett rättvist underhållsbidrag till sitt barn och informera om vad man ska tänka på när man skriver en överenskommelse om underhållsbidrag. Vi ska också informera om att man kan få hjälp från sin kommun med samarbetssamtal.
Försäkringskassan kommer även i fortsättningen att betala ut underhållsstöd till de barn vars föräldrar inte har ekonomisk möjlighet att betala och om föräldrarna absolut inte kan komma överens.
Kan Försäkringskassan hjälpa mig att räkna ut underhållsbidraget?
På Försäkringskassans webbplats finns ett beräkningsverktyg där du kan fylla i barnets kostnader samt din och den andra förälderns inkomster och utgifter.
Om föräldrar har svårt att komma överens om umgänge, vårdnad, boende och barnets försörjning går det bra att vända sig till kommunen. Där kan man få stöd genom så kallade samarbetssamtal.
Vad är samarbetssamtal?
Det är kostnadsfria samtal som kommuner erbjuder föräldrar som har svårt att komma överens om barnets vårdnad, boende och umgänge. I ett sådant samtal kan man diskutera:
umgänge
vårdnad
boende
barnets försörjning.
Ta kontakt med din kommun för att få veta vad som gäller där du bor.
Vi kan inte komma överens. Vad ska jag göra för att få underhållsstöd?
Om ni inte alls kan komma överens kan den föräldern som barnet bor hos ha rätt till underhållsstöd. Den andra föräldern får då betala hela eller delar av underhållsstödet till Försäkringskassan.
Du hittar gällande regler och hur man ansöker på fk.se/underhållsstöd:
Underhållsstöd när barnet bor bor hos dig
Mitt barns förälder kan inte betala. Kan jag få underhållsstöd?
Om föräldern som inte bor med barnet inte kan betala underhållsbidrag så kan du ha rätt till underhållsstöd. Den andra föräldern får då betala hela eller delar av underhållsstödet till Försäkringskassan.
Du hittar gällande regler och hur man ansöker på fk.se/underhallsstöd:
Underhållsstöd när barnet inte bor hos dig
Kan vi bli tvungna att hantera underhållet själva?
Om Försäkringskassan betalar ut underhållsstöd så ska den förälder som inte bor med barnet betala till Försäkringskassan istället. Om den föräldern har betalat rätt belopp i rätt tid under minst 12 månader, så kommer Försäkringskassan att uppmana föräldrarna att komma överens och själva hantera betalningarna.
Försäkringskassan kan dock göra undantag i vissa situationer, till exempel om du är orolig för att den andra föräldern ska hota dig eller ditt barn. Då kan du fortfarande få underhållsstöd, även om den andra föräldern har betalat i tid till Försäkringskassan.
Om ni kan komma överens men den andra föräldern inte kan betala hela beloppet, så kan Försäkringskassan istället betala mellanskillnaden.
Vad är syftet med att ompröva barnets rätt till underhållsstöd?
Syftet är att föräldrar som kan komma överens ska sköta betalningen av underhåll själva, istället för att få underhållsstöd från Försäkringskassan.
Tips från Försäkringskassan
        Beräkna underhållsbidrag
    
        Starta beräkningsverktyget
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
15 januari 2025