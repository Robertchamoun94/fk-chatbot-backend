Aktivitetsersättning vid förlängd skolgång - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Aktivitetsersättning vid förlängd skolgång
Aktivitets­ersättning vid förlängd skolgång är till för dig som behöver mer tid på dig att bli klar med skolan, på grund av en skada, sjukdom eller funktions­nedsättning. Det gäller om du är mellan 19 och 29 år.
På den här sidan
Kan jag få aktivitetsersättning vid förlängd skolgång?
Du kan ha rätt till aktivitetsersättning vid förlängd skolgång om det här stämmer in på dig:
 
 
Du är inte klar med grundskolan eller gymnasiet året du fyller 19
 
 
 
Det finns en medicinsk orsak till att du inte är klar med skolan
 
 
 
Du är mellan 19 och 29 år
 
 
 
Du är försäkrad i Sverige
 
 
Hur mycket kan jag få?
Hur mycket du kan få i aktivitetsersättning beror på vilka inkomster du har haft.
Har arbetat och har haft inkomster
Du som har arbetat innan aktivitetsersättningen kan få så kallad inkomstrelaterad aktivitetsersättning. Den är 64,7 procent av din genomsnittliga inkomst under de senaste åren, men max 23 777 kronor i månaden år 2025.
Se aktuella belopp för aktivitetsersättning
Har haft låga eller inga inkomster alls
Du som har haft liten inkomst eller ingen inkomst alls innan aktivitetsersättningen kan få så kallad garantiersättning. Hur stor den är beror på hur länge du har bott i Sverige, och hur gammal du är. Den högsta garantiersättningen som går att få är 13 377 kronor i månaden år 2025.
Se aktuella belopp för aktivitetsersättning
Gör så här för att ansöka
 
Steg
 1
 
Förbered dokument om din skolgång
 
Försäkringskassan kommer att behöva dokument om din skolgång för att utreda din ansökan. Du kan också behöva förbereda dokument om din sjukdom, skada eller funktionsnedsättning.
Du kan antingen bifoga dokumenten direkt när du ansöker, eller skicka in dem i efterhand.
Om din skola bara är till för elever med funktionsnedsättning
Vissa skolor har som krav att du måste ha en funktionsnedsättning för att du ska få gå där. Det är till exempel skolor bara för döva, eller bara för personer med intellektuell funktionsnedsättning.
Du som ska gå på en sådan skola behöver be skolan om ett intyg som visar hur länge du ska gå där. Du behöver däremot 
inte
 skicka in några dokument om din funktionsnedsättning.
Det här är exempel på skolor som bara tar emot elever med funktionsnedsättning:
anpassad grundskola eller anpassad gymnasieskola (före detta "särskola")
Rh-anpassad utbildning
specialskola
riksgymnasium för elever som är döva och hörselskadade
komvux på anpassad nivå (före detta "särvux").
Om din skola tar emot alla elever
De flesta skolor tar emot elever både med och utan funktionsnedsättning. Det gäller till exempel den vanliga grundskolan, de nationella programmen på gymnasiet, komvux och folkhögskolor.
Eftersom de flesta elever kan gå på sådana skolor behöver Försäkringskassan ett medicinskt underlag som visar att du har eller har haft en skada, sjukdom eller funktionsnedsättning. Exempel på medicinska underlag är
läkarintyg
utlåtande från psykolog
läkarutlåtande om hälsotillstånd.
Vi behöver också information som visar hur långt du har kommit i dina studier, och hur mycket studier du har kvar innan du är klar med grundskolan eller gymnasiet. För att visa det kan du till exempel behöva skicka in
betyg
individuell studieplan
antagningsbesked.
Steg
 2
 
Ansök
 
            
                Ansök om aktivitetsersättning vid förlängd skolgång
            
            
 Till e-tjänsten
Behöver du ansöka på blankett?
5008 Ansök om aktivitetsersättning vid förlängd skolgång
 Pdf, 849 kB.
Steg
 3
 
Vänta på information från oss
 
När vi har fått din ansökan och all information vi behöver, utreder vi om din förlängda skolgång beror på en skada, sjukdom eller funktionsnedsättning. Vi pratar med dig och tittar på de underlag som du har skickat in. Om vi behöver mer information från dig så hör vi av oss om det.
När kommer beslutet?
Det tar ungefär 4 månader innan du får ett beslut om aktivitetsersättning. Men det kan ta längre tid om vi behöver fler underlag för att utreda din ansökan.
Frågor och svar
 
 
Kan man få aktivitetsersättning när man bor utomlands?
 
 
        Letade du efter något annat?
    
Aktivitetsersättning när du inte kan arbeta heltid
Information till skolan om aktivitetsersättning
Så funkar det när du har aktivitetsersättning
Senast uppdaterad 
12 juni 2025