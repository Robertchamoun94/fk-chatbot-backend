10-dagar vid barns adoption - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
10-dagar vid barns adoption
Teckenspråk
 
& 
                        10 dagar vid barns adoption
                    
7 minuter
Den här filmen vänder sig till dig som vill få information om ersättning vid 10-dagars ledighet i samband med barns adoption.
 
Du som förälder kan få 10 dagar i samband med adoption av ett barn som är yngre än 10 år. De är till för att du ska lära känna ditt barn. Ersättningen du får när du tar ut dina 10‑dagar heter tillfällig föräldrapenning.
Kan man få ersättning för 10‑dagar?
Om du är försäkrad i Sverige kan du få ersättningen. Du är oftast försäkrad om du bor eller arbetar i landet.
Hur mycket pengar kan man få?
Ersättningen för 10‑dagar är lite mindre än 80 procent av din vanliga inkomst, men det finns ett tak för hur mycket pengar du kan få. Om du tjänar mer än 7,5 prisbasbelopp så får du inte ersättning för den del av din inkomst som ligger över taket.
När kan man ta ut dagarna?
Du kan ta ut dagarna när du har fått barnet i din vård. Sedan går det bra att ta ut dagarna antingen under resan eller efteråt när ni är tillbaka hemma. Du kan som längst ta ut de 10 dagarna fram till 60 dagar sedan du fick barnet i din vård.
Om du ska ta ut dagarna i ett land som inte är ett EU/EES‑land eller Schweiz
Om du vill ta ut de 10 dagarna i ett land som inte är ett EU/EES‑land eller Schweiz ska du kontakta Försäkringskassan innan du reser för att få ett medgivande vid utlandsvistelse. Medgivandet kan vara skriftligt eller muntligt. Ett skriftligt meddelande får du genom att ansöka med e-tjänsten:
            
                Begär medgivande för ersättning vid utlandsvistelse
            
            
 Till e-tjänsten
Om du inte kan använda e-tjänsten kan du ansöka på blankett:
7430 Begär medgivande för ersättning vid utlandsvistelse
 Pdf, 132 kB.
Om du vill ta ut dagarna i ett EU/EES-land eller i Schweiz behöver du inget medgivande.
Så ansöker du om ersättning för 10‑dagar
Ansök
När tiden du vill ha ersättning för har passerat, loggar du in i e-tjänsten för att ansöka om pengar för de dagar du varit ledig.
Kom ihåg att ansöka senast 90 dagar efter den första dagen som du vill ha ersättning för.
Om du vill ansöka om dagar för tid som du är utomlands behöver du meddela Försäkringskassan barnets födelsedatum så att vi kan registrera ett samband mellan dig och barnet. Det kan du göra redan innan du reser.
Om vi har registrerat ett samband mellan dig och barnet kan du ansöka om 10‑dagarna via e-tjänsten. Du behöver skicka in en kopia av beslutet om medgivande från socialnämnden till Försäkringskassan.
            
                Ansök om 10-dagar
            
            
 Till e-tjänsten
Utbetalning
Du måste vara registrerad som barnets vårdnadshavare och barnet måste vara bosatt i Sverige innan du kan få ersättningen för 10 dagar i samband med adoption utbetald.
Utbetalningsdatum och handläggningstider
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Vi har adopterat tvillingar – får vi fler än 10 dagar då?
Ja, du får alltid ersättning för 10 dagar per barn. Vid tvillingadoption får du 20 dagar, vid trillingadoption 30 dagar, och så vidare.
Får jag pengar för lördagar och söndagar?
Ja, om du skulle ha arbetat lördag och söndag så kan du få ersättning även för lördagar och söndagar.
Kan jag vara hemma halva dagar?
Ja, det går bra. Du kan ta ut ersättning för 25, 50 eller 75 procent av din vanliga arbetstid. Du kan alltså ta ut 20 halva dagar istället för 10 hela. Du kan även ta ut 1/8‑dels dagar, som motsvarar 12,5 % av normalarbetstiden.
Kan jag ansöka på webben om jag har skyddade personuppgifter?
Nej, du kan inte ansöka eftersom det kräver inloggning med personnummer. Ring till Försäkringskassan så skickar vi hem en blankett till dig. Tänk på att Försäkringskassan måste få din ansökan senast 90 dagar efter den första dagen som du var hemma med barnet.
Vem kan ta ut de 10 dagarna?
Om ni är två föräldrar har ni rätt till 5 dagar var, men ni kan fördela dagarna som det passar er. En av er kan till exempel ta ut alla 10 dagar.
Om du adopterar som ensamstående har du rätt till alla 10 dagar. Om du vill att någon närstående ska ta ut 10‑dagarna, eller om du vill dela de 10 dagarna med en närstående, behöver du ringa till oss på 
0771‑524 524
.
        Relaterade länkar
    
För dig som fött barn
10-dagar vid barns födelse
Hur påverkar föräldraledigheten pensionen ?
Småbarnstiden kan påverka din pension (pensionsmyndigheten.se)
 Länk till annan webbplats, öppnas i nytt fönster.
Aktuellt
Anmälningskravet vid ansökan om vab och 10-dagar slopas
Tips från Försäkringskassan
Senast uppdaterad 
7 februari 2025