Ersättningar för personer med funktionsnedsättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättningar för personer med funktions­nedsättning
Den här sidan vänder sig till dig som jobbar på en kommun och som kommer i kontakt med personer med funktionsnedsättning. Här hittar du relevanta blanketter och länkar.
Vuxna som har en funktionsnedsättning eller föräldrar till barn med funktionsnedsättning kan ansöka om ersättning från oss. Du hittar utförlig information om de olika ersättningarna på sidorna under funktionsnedsättning.
Funktionsnedsättning
        Assistansersättning
    
    
Vi ansvarar för den statliga assistansersättningen. Det innebär att vi utreder och betalar ersättning till personer som behöver hjälp med några i lagen fastställda behov, om behovet av hjälp är mer än 20 timmar per vecka. Du kan läsa mer utförlig information om den statliga assistansersättningen och uppdelningen mellan kommuner och Försäkringskassan.
Vårt uppdrag inom assistansersättning
Behöver någon i din kommun personlig assistans?
Du som handlägger LSS-ärenden kan kontakta oss direkt om en person i din kommun behöver assistans för grundläggande hjälpbehov mer än 20 timmar per vecka. Då behöver personen själv inte göra någon ansökan till oss. Vi kontaktar personen och utreder vilken hjälp han eller hon behöver. Använd blankett 3078 Anmälan från kommunen.
3078 Anmälan från kommunen om behov av personlig assistans
 Pdf, 776 kB.
Det underlättar mycket om ni också direkt bifogar underlag som beskriver personens hjälpbehov, då behöver vi inte ställa lika ingående frågor till den anmälan gäller och hela processen går snabbare.
Det kan till exempel handla om
kommunens utredning av personens hjälpbehov
medicinska underlag som ligger till grund för beslutet
vilka övriga insatser kommunen beviljat. Till exempel bistånd enligt socialtjänstlagen, insatser enligt LSS eller HSL eller om det finns insatser i skola eller arbete
eventuell utredning om bostadsanpassning eller hjälpmedel.
Har din kommun utfört assistans i väntan på beslut från Försäkringskassan?
Om vi beviljar ersättning där ni har utfört personlig assistans i väntan på beslutet, kan ni begära pengar av oss retroaktivt. Det gäller om
kommunen har beviljat personen biträde av personlig assistent
kommunen har anmält till Försäkringskassan att personen kan ha rätt till assistansersättning
kommunen har utfört assistans i egen regi i väntan på att Försäkringskassan fattar beslut om assistansersättning för personen.
Fyll i och skicka in blankett 3032 Begäran från kommunen till oss senast i samband med att ni får meddelande från oss att vi har beviljat assistans. Vi kan ersätta tid från att ni meddelat oss om personens hjälpbehov och till dess vi har fattat ett beslut.
3032 Begäran från kommunen om ersättning för utförd personlig assistans
 Pdf, 702 kB.
Kommunen behöver anmäla förändringar
Om ert beslut om beviljade insatser ändras, så behöver vi få det så snart som möjligt. Använd blankett 3064.
3064 Anmälan från kommunen om beviljade insatser för den som har ansökt om eller har personlig assistans
 Pdf, 802 kB, öppnas i nytt fönster.
Betalning för de 20 första timmarna (kommunens betalningsansvar)
När vi får korrekta underlag för utförd assistans betalar vi ut hela ersättningen till den betalningsmottagare som finns registrerad hos oss. Eftersom kommunen ska stå för de första tjugo timmarna per vecka debiterar vi er i efterskott. Vi skickar månadsvis ett betalningsunderlag med beslutade och godkända timmar för varje vecka som assistans har utförts. Fakturan skickas som e-faktura och visar antalet timmar som kommunen ska betala multiplicerat med respektive timbelopp.
Anordnar din kommun assistans?
Vi har samlat aktuell information om vad som gäller för kommuner som anordnar assistans på sidan för assistansanordnare.
Kommunal assistansanordnare
        Aktivitetsersättning för unga under 30
    
    
Aktivitetsersättning är en ersättning för personer under 30 år som troligen inte kommer att kunna arbeta heltid under minst ett år på grund av sjukdom, skada eller funktionsnedsättning.
Aktivitetsersättning på grund av arbetsoförmåga 
Unga personer som måste förlänga sin skolgång på grund av funktionsnedsättning eller sjukdom kan få aktivitetsersättning under tiden som skolgången varar. Vi har samlat information om aktivitetsersättning vid förlängd skolgång. Informationen är främst riktad till skolpersonal men kan även vara relevant för dig som är handläggare på kommunen.
Försäkringskassans stöd för elever med förlängd skolgång
& 
                        Aktivitetsersättning vid nedsatt arbetsförmåga
                    
5 minuter
Filmen förklarar de grundläggande reglerna för aktivitetsersättning.
        Relaterade länkar
    
Är du kommunal assistansanordnare?
Kommunal assistansanordnare
Blanketter
Blanketter för kommuner
Senast uppdaterad 
17 juni 2025