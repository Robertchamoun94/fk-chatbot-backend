Delas föräldrapenningdagarna jämställt? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Delas föräldrapenningdagarna jämställt?
Majoriteten av alla föräldrapenningdagar tas ut innan barnet är 2 år gammalt. Det är också under de första åren som kvinnor tar ut störst andel av dagarna. Sedan 2019 har ungefär en tredjedel av dagarna tagits ut av män varje år.
Vilka får föräldrapenning?
Föräldrar kan få föräldrapenning under sammanlagt 480 dagar per barn. Föräldrapenning betalas ut till föräldrar för att de ska kunna vara hemma och ta hand om sina barn i stället för att arbeta, söka arbete eller studera. Alla föräldrar som har vårdnad om ett barn har rätt till föräldrapenning. Föräldrar kan sedan 2024 överlåta föräldrapenningdagar till någon som inte är vårdnadshavare för barnet. Under 2024 betalade Försäkringskassan ut föräldrapenning till drygt 850 000 mottagare. Totalt betalades det ut 45,2 miljoner föräldrapenningdagar (nettodagar).
Var femte föräldrapar delade jämställt på föräldrapenningdagarna
De flesta par av olika kön delar inte jämställt på föräldrapenningdagarna. Bland barnen som föddes 2005 hade strax under 10 procent av deras föräldrar ett jämställt uttag. Ett jämställt uttag är definierat som att vardera föräldern har tagit ut mellan 40 och 60 procent av föräldrapenningdagarna när barnet fyllt 2 år. Andelen föräldrapar som har delat jämställt har ökat över tid. Ungefär var femte föräldrapar till barn födda 2022 delade jämställt på dagarna.
I Stockholms, Uppsala, Västerbotten och Gotlands län finns det flest föräldrapar som haft ett jämställt uttag till barn födda 2022. Ett jämställt uttag är vanligast bland föräldrapar med eftergymnasial utbildning. Även inkomst har betydelse för hur par väljer att dela upp dagarna och i par där kvinnor har en hög inkomst var det 37 procent av föräldraparen till barn födda 2022 som hade ett jämställt uttag. Motsvarande siffra för kvinnor med låg inkomst var 16 procent.
Barn vars föräldrar delat jämställt (40/60) på föräldrapenningdagarna efter barnets födelseår, procent
Statistikdatabasen: Barn vars föräldrar delat jämställt på föräldrapenning efter län 
Föräldrapenning bland samkönade och olikkönade föräldrar (Korta analyser 2021:4)
 Pdf, 416 kB, öppnas i nytt fönster.
Majoriteten av dagarna tas ut under barnets två första levnadsår – kvinnor tar ut störst andel av dagarna
I diagrammet nedan redovisas det genomsnittliga uttaget av föräldrapenningdagar efter barnets ålder, för barn som föddes 2014. Majoriteten av alla dagar togs ut innan barnet var 2 år. Det mönstret ser vi både för barn som fötts under tidigare och senare år.
Det är framför allt under barnets första och andra levnadsår som föräldrar använder föräldrapenningen och är föräldralediga på heltid. Det är också under de första åren som kvinnor tar ut störst andel av dagarna. Från det att barnet är över 2 år tar män och kvinnor ut ungefär lika många föräldrapenningdagar. Det gör att de skillnader som ses mellan kvinnor och mäns totala uttag av dagar beror på hur de fördelat dagarna innan barnet var 2 år.
Genomsnittligt uttagna föräldrapenningdagar för barn födda 2014, efter barnets ålder
Statistikdatabasen: Genomsnittligt uttagna föräldrapenningdagar efter barnets ålder
Betald och obetald föräldraledighet (Socialförsäkringsrapport 2020:3)
 Pdf, 701 kB, öppnas i nytt fönster.
Fakta om föräldrapenning
Föräldrapenning
        Relaterade länkar
    
Officiell statistik
Det här är officiell statistik
Socialförsäkringen
Socialförsäkringen i siffror
 Pdf, 5 MB, öppnas i nytt fönster.
Kontakt
Kontakta statistikenheten
Senast uppdaterad 
23 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)