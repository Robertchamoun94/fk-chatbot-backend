Utbetalningsdatum och handläggningstider - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Utbetalningsdatum och handläggningstider
Olika ersättningar har olika lång handläggningstid och för tillfället har vi längre handläggningstider än vanligt. Se vad som gäller för den ersättning du har ansökt om.
När utbetalningsdagen är på en helg
Om du skulle ha fått din utbetalning på
en lördag, så får du pengarna på fredagen
en söndag, så får du pengarna på måndagen
en helgdag (röd dag), så får du pengarna den närmast följande vardagen.
Information om varje ersättning
        10-dagar
    
    
När kommer pengarna?
Ditt föräldraskap måste vara fastställt innan du kan få ersättning för 10‑dagar. Om du är gift med den som födde barnet behöver du inte bekräfta föräldraskapet.
Vi fattar vanligtvis beslut inom 30 dagar om vi har den information vi behöver, och vi handlägger ärendena i den ordning de kom in. På Mina sidor och i appen kan du se när vi har fattat ett beslut i ditt ärende och när pengarna kommer.
Handläggnings­tiden kan bli längre om vi behöver utreda ditt ärende mer. Om vi behöver mer information från dig så hör vi av oss.
När kan jag se utbetalningen?
Under Utbetalningar på Mina sidor kan du se din utbetalning 1 bankdag innan pengarna kommer.
            
                Mina sidor
            
            
 Till e-tjänsten
        Aktivitetsersättning
    
    
Det tar vanligtvis 4 månader innan du får ett beslut om aktivitetsersättning. Men det kan ta längre tid om det saknas nödvändiga underlag, till exempel ett läkarutlåtande.
När kommer pengarna?
Du som har blivit beviljad aktivitetsersättning får pengarna
den 18:e varje månad om du är född dag 1–15
den 19:e varje månad om du är född dag 16–31.
Om du bor utanför Sverige så skickar vi din aktivitetsersättning från Sverige på utbetalningsdagen.
På Mina sidor kan du se din utbetalning senast 5 dagar innan pengarna kommer.
            
                Mina sidor
            
            
 Till e-tjänsten
        Aktivitetsstöd
    
    
När kommer pengarna?
Om du har ansökt senast den 7:e i månaden och din ansökan är komplett så får du vanligtvis pengar den 26:e samma månad. Om någon information saknas på din ansökan eller om något är oklart så kontaktar vi dig. Du kan se alla dina utbetalningar om du loggar in på Mina sidor.
När kan jag se utbetalningen?
På Mina sidor kan du se din preliminära utbetalning så snart vi har handlagt din ansökan. Den faktiska utbetalningen syns en bankdag innan pengarna kommer.
Du kan även välja att få ett sms om din utbetalning. Sms‑aviseringar från Försäkrings­kassan lägger du till på Mina sidor under post och aviseringar.
            
                Mina sidor
            
            
 Till e-tjänsten
        Arbetshjälpmedel
    
    
Det tar vanligtvis 2 månader innan du får ett beslut om arbetshjälpmedel. Men det kan ta längre tid om det saknas nödvändiga underlag.
        Arbetsskadesjukpenning
    
    
Det tar ungefär 2 månader innan du får ett beslut om arbetsskadesjukpenning. Men det kan ta längre tid om det saknas nödvändiga underlag.
När kommer pengarna?
Om du blir beviljad arbetsskadesjukpenning så får du pengarna i samband med beslutet.
        Assistansersättning
    
    
Det tar vanligtvis 5 månader innan du får ett beslut om assistansersättning. Men det kan ta längre tid om det saknas nödvändiga underlag.
När kommer pengarna?
Assistansersättningen betalas ut till dig eller din assistansanordnare den 20:e eller den 5:e varje månad.
På Mina sidor kan du se din utbetalning innan pengarna kommer.
            
                Mina sidor
            
            
 Till e-tjänsten
        Barnbidrag och flerbarnstillägg
    
    
Hur lång tid tar handläggningen?
Barnbidrag och eventuellt flerbarnstillägg betalas ut automatiskt. Du behöver inte ansöka.
När kommer pengarna?
Den första utbetalningen kommer månaden efter att barnet har fötts.
Om du har adopterat kommer den första utbetalningen månaden efter att du fått barnet i din vård.
Pengarna kommer senast den 20:e varje månad.
Om du eller ditt barn flyttar till Sverige, måste vi först utreda om du är försäkrad i Sverige innan du kan få barnbidrag. Det gäller även dig som är svensk medborgare och som flyttar tillbaka till Sverige.
Försäkrad i Sverige
Avvikande utbetalningsdagar
Om utbetalningsdagen är en lördag eller söndag kommer pengarna på fredagen.
När kan jag se utbetalningen?
Under Utbetalningar på Mina sidor kan du se din utbetalning 8 dagar innan pengarna kommer.
            
                Mina sidor
            
            
 Till e-tjänsten
        Bilstöd
    
    
Handläggningstiden är cirka
4 månader om du har ansökt om bilstöd för att köpa en bil
6 månader om du har ansökt om bilstöd för anpassning
10 månader om du har ansökt om bilstöd för att både köpa en bil och anpassa den.
På Mina sidor kan du se din utbetalning 3 dagar innan pengarna kommer.
            
                Mina sidor
            
            
 Till e-tjänsten
        Boendetillägg
    
    
Hur lång tid tar handläggningen?
Från att din ansökan kommer in tar det vanligtvis 30 dagar att handlägga ditt ärende. Om vi behöver fler uppgifter kan det ta längre tid.
När kommer pengarna?
Utbetalning av boendetillägg görs månadsvis och betalas ut i efterskott. Vilket datum som pengarna kommer beror på när i månaden du är född:
Om du är född dag 1–10: den 25:e varje månad.
Om du är född dag 11–20: den 26:e varje månad.
Om du är född dag 21–31: den 27:e varje månad.
När kan jag se utbetalningen?
Den faktiska utbetalningen kan du se 1 bankdag innan pengarna kommer.
        Bostadsbidrag
    
    
Hur lång tid tar handläggningen?
Just nu har vi långa handläggningstider för bostadsbidrag. Om din ansökan innehåller alla uppgifter och bilagor som vi behöver tar det upp till 3 månader innan du får beslut. Vi handlägger ärenden i tur och ordning. Du kan inte ringa för att påskynda ditt ärende.
Det kan ta längre tid om det saknas uppgifter i din ansökan, eller om inte alla bilagor kommer in i tid.
På Mina sidor och i appen kan du se när vi börjar handlägga och när vi har fattat ett beslut i ditt ärende.
När kommer pengarna?
Pengarna kommer den 27:e varje månad och betalas ut i efterskott.
Avvikande utbetalningsdagar
Är utbetalningsdagen en lördag eller söndag kommer pengarna på fredagen.
När kan jag se utbetalningen?
Under Utbetalningar på Mina sidor kan du se din utbetalning 5 dagar innan pengarna kommer.
            
                Mina sidor
            
            
 Till e-tjänsten
        Bostadsersättning
    
    
När kommer pengarna till dig som deltar i etableringsprogrammet?
Pengarna betalas ut den 26:e varje månad i efterskott.
När kan jag se utbetalningen?
På Mina sidor, under Utbetalningar, kan du se din utbetalning senast 3 dagar innan pengarna kommer. Du kan välja att få ett sms om det.
            
                Mina sidor
            
            
 Till e-tjänsten
        Bostadstillägg
    
    
Det kan ta upp till 6 månader innan du får beslut om bostadstillägg. Det kan ta längre tid om vi behöver fler uppgifter från dig, eller om vi behöver utreda ditt ärende mer.
Om du har ansökt om aktivitetsersättning eller sjukersättning men inte fått beslut om det ännu, så måste vi vänta på att det beslutet blir klart innan vi beslutar om bostadstillägget.
När kommer pengarna?
Du som har blivit beviljad bostadstillägg får pengarna
en 18:e varje månad om du är född dag 1–15
den 19:e varje månad om du är född dag 16–31.
På Mina sidor kan du se din utbetalning 14 dagar innan pengarna kommer.
            
                Mina sidor
            
            
 Till e-tjänsten
        Dagpenning för tjänstgöring i totalförsvaret
    
    
När kommer pengarna?
Det finns inga fasta utbetalningsdagar för dagpenningen. Utbetalningarna görs löpande inom två bakdagar, men inte oftare än var fjortonde dag.
Innan du kan få någon utbetalning måste Försäkringskassan har fått information om din tjänstgöring från Försvarsmakten eller Plikt‑ och prövningsverket och ha uppgifter om din aktuella inkomst. Om du har anmält en ny inkomst måste Försäkringskassan fastställa den innan du kan få ersättning utbetalt.
            
                Mina sidor
            
            
 Till e-tjänsten
        Ersättning för kostnader vid arbetsskada
    
    
Det tar ungefär 4–6 månader innan du får ett beslut om ersättning för kostnader vid arbetsskada. Men det kan ta längre tid om det saknas nödvändiga underlag.
När kommer pengarna?
Om du blir beviljad ersättning för kostnader vid arbetsskada så får du pengarna i samband med beslutet.
        Etableringsersättning
    
    
När kommer pengarna till dig som deltar i etableringsprogrammet?
Om du har ansökt senast den 7:e i månaden och din ansökan är komplett så får du vanligtvis pengar den 26:e samma månad. Om någon information saknas på din ansökan eller om något är oklart så kontaktar vi dig. Du kan se alla dina utbetalningar om du loggar in på Mina sidor.
När kan jag se utbetalningen?
På Mina sidor kan du se din preliminära utbetalning så snart vi har handlagt din ansökan. Den faktiska utbetalningen syns en bankdag innan pengarna kommer.
Du kan även välja att få ett sms om din utbetalning. Sms‑aviseringar från Försäkrings­kassan lägger du till på Mina sidor under post och aviseringar.
            
                Mina sidor
            
            
 Till e-tjänsten
        Etableringstillägg
    
    
När kommer pengarna till dig som deltar i etableringsprogrammet?
Pengarna betalas ut den 26:e varje månad i efterskott.
När kan jag se utbetalningen?
På Mina sidor, under utbetalningar, kan du se din utbetalning senast tre dagar innan pengarna kommer.
            
                Mina sidor
            
            
 Till e-tjänsten
        Familjebidrag till rekryter
    
    
När kommer pengarna?
Om du har fått familjebidrag beviljat får du pengarna senast inom två veckor från den dag du påbörjar din militära utbildning eller senast den 21:a i en månad.
När kan jag se utbetalningen?
Under Utbetalningar på Mina sidor kan du se din utbetalning 6 dagar innan pengarna kommer.
            
                Mina sidor
            
            
 Till e-tjänsten
        Föräldrapenning
    
    
Hur lång tid tar handläggningen?
Vi fattar vanligtvis beslut inom 30 dagar från att din ansökan kommit in. Vi handlägger ärenden i tur och ordning. Du kan inte ringa för att påskynda ditt ärende.
Handläggningstiden kan bli längre om vi behöver utreda ditt ärende lite mer. Om vi behöver mer information från dig så hör vi av oss.
När kommer pengarna?
Föräldrapenning betalas ut i efterskott, den 25: e varje månad. Hur mycket du får i föräldrapenning kan variera beroende på hur många dagar det är i månaden.
När kan jag se hur mycket föräldrapenning jag får?
Under Utbetalningar på Mina sidor eller i appen, kan du se dina preliminära utbetalningar så snart vi har handlagt din ansökan.
Den faktiska utbetalningen kan du se 1 bankdag innan pengarna kommer.
Om du har ansökt om föräldrapenning för dagar som redan passerat, kommer pengarna 2‑3 bankdagar efter att vi fattat beslut i ditt ärende.
            
                Mina sidor
            
            
 Till e-tjänsten
        Graviditetspenning
    
    
När kommer pengarna?
När du har fått beslut om graviditetspenning och du har lämnat in din försäkran kommer pengarna att betalas ut den 25:e varje månad.
Så här betalas pengarna ut
Exempel: Om du ska få graviditetspenning för januari och februari så kommer pengarna för den 1‑20 januari att betalas ut 25 januari. Pengarna för 21 januari‑20 februari betalas ut den 25 februari.
När kan jag se utbetalningen?
Under Utbetalningar på Mina sidor kan du se dina preliminära utbetalningar så snart vi har handlagt din försäkran.
Den faktiska utbetalningen kan du se 1 bankdag innan pengarna kommer.
            
                Mina sidor
            
            
 Till e-tjänsten
        Livränta vid arbetsskada
    
    
Det tar vanligtvis 10 månader innan du får ett beslut om livränta.
När kommer pengarna?
Du som har blivit beviljad livränta får pengarna
den 18:e varje månad om du är född dag 1–15
den 19:e varje månad om du är född dag 16–31.
På Mina sidor kan du se utbetalningen 14 dagar innan pengarna kommer.
            
                Mina sidor
            
            
 Till e-tjänsten
        Merkostnadsersättning
    
    
Det tar ungefär 4 månader innan du får ett beslut om merkostnadsersättning. Men det kan ta längre tid om det saknas nödvändiga underlag.
När kommer pengarna?
Du som har blivit beviljad merkostnadsersättning får pengarna
den 18:e varje månad om du är född dag 1–15
den 19:e varje månad om du är född dag 16–31.
Du går inte miste om några pengar medan vi handlägger din ansökan. Om du har rätt till ersättning får du pengarna i efterskott, efter att vi har fattat beslutet.
På Mina sidor kan du se din utbetalning 14 dagar innan pengarna kommer.
            
                Mina sidor
            
            
 Till e-tjänsten
        Närståendepenning
    
    
Det tar ungefär 30 dagar innan du får ett beslut om närståendepenning. Om vi behöver mer information från dig kan det ta längre tid.
När kommer pengarna?
Om du blir beviljad närståendepenning så får du pengarna så fort vi har beslutat om att du får ersättning.
På Mina sidor kan du se din utbetalning 1 bankdag innan pengarna kommer.
            
                Mina sidor
            
            
 Till e-tjänsten
        Omvårdnadsbidrag
    
    
Hur lång tid tar handläggningen?
Det tar vanligtvis 4 månader innan du får ett beslut om omvårdnadsbidrag. Men det kan ta längre tid om det saknas nödvändiga underlag. Du går inte miste om några pengar medan vi handlägger din ansökan, har du rätt till ersättning får du pengarna i efterskott då vi fattat beslutet.
När kommer pengarna?
Omvårdnadsbidraget betalas ut den 18:e eller 19:e varje månad.
Om du är född dag 1‑15 får du pengarna den 18:e i varje månad.
Om du är född dag 16‑31 får du pengarna den 19:e i varje månad.
När kan jag se utbetalningen?
Under Utbetalningar på Mina sidor kan du se din utbetalning 14 dagar innan pengarna kommer.
            
                Mina sidor
            
            
 Till e-tjänsten
        Rehabiliteringsersättning
    
    
Hur lång tid tar handläggningen?
Från att din ansökan kommer in tar det vanligtvis 30 dagar att handlägga ditt ärende. Om vi behöver fler uppgifter kan det ta längre tid.
När kommer pengarna?
Den första utbetalningen har inte ett fast datum utan kommer så fort vi är färdiga med handläggningen.
Efter den första utbetalningen betalas rehabiliteringsersättningen ut ett bestämt datum varje månad. Vilket datum beror på när i månaden du är född:
Om du är född dag 1‑10: den 25:e varje månad.
Om du är född dag 11‑20: den 26:e varje månad.
Om du är född dag 21‑31: den 27:e varje månad.
När kan jag se utbetalningen?
Under Utbetalningar på Mina sidor kan du se dina preliminära utbetalningar så snart vi har handlagt din ansökan.
Den faktiska utbetalningen kan du se 1 bankdag innan pengarna kommer.
            
                Mina sidor
            
            
 Till e-tjänsten
        Sjukersättning
    
    
Det tar ungefär 5 månader innan du får ett beslut om sjukersättning. Men det kan ta längre tid om det saknas nödvändiga underlag, till exempel ett läkarutlåtande.
När kommer pengarna?
Du som har blivit beviljad sjukersättning får pengarna
den 18:e varje månad om du är född dag 1–15
den 19:e varje månad om du är född dag 16–31.
Om du bor utanför Sverige så skickar vi din aktivitetsersättning från Sverige på utbetalningsdagen.
På Mina sidor kan du se din utbetalning senast 5 dagar innan pengarna kommer.
            
                Mina sidor
            
            
 Till e-tjänsten
        Sjuklönegaranti
    
    
Från att din ansökan kommer in tar det vanligtvis 30 dagar att handlägga ditt ärende. Om vi behöver fler uppgifter kan det ta längre tid.
När kommer pengarna?
Om du blir beviljad ersättning så får du pengarna så fort vi har fattat beslutet.
        Sjukpenning
    
    
Vi handlägger de flesta ärenden inom 30 dagar. Men det kan ta upp till 70 dagar innan du får beslut, om vi till exempel behöver utreda din inkomst.
På Mina sidor och i appen kan du se när beslutet är klart i ditt ärende.
När kommer pengarna?
Om du blir beviljad sjukpenning så kommer den första utbetalningen så fort vi är färdiga med handläggningen. Pengarna finns då på ditt konto cirka 3 dagar efter att vi har fattat beslutet.
Resten av utbetalningarna kommer på bestämda datum, beroende på när du är född:
den 25:e varje månad, om du är född dag 1–10
den 26:e varje månad, om du är född dag 11–20
den 27:e varje månad, om du är född dag 21–31.
På Mina sidor kan du se din preliminära utbetalning så snart vi har handlagt din ansökan.
            
                Mina sidor
            
            
 Till e-tjänsten
        Sjukpenning i förebyggande syfte
    
    
Från att din ansökan kommer in tar det vanligtvis 30 dagar att handlägga ditt ärende. Om vi behöver mer information kan det ta längre tid.
När kommer pengarna?
Om du blir beviljad ersättning så kommer pengarna på ett bestämt datum varje månad, beroende på när du är född:
den 25:e varje månad, om du är född dag 1–10
den 26:e varje månad, om du är född dag 11–20
den 27:e varje månad, om du är född dag 21–31.
Du kan se alla dina utbetalningar på Mina sidor.
            
                Mina sidor
            
            
 Till e-tjänsten
        Smittbärarpenning
    
    
Från att din ansökan kommer in tar det vanligtvis 30 dagar att handlägga ditt ärende.
När kommer pengarna?
Om du blir beviljad ersättning så kommer utbetalningen så fort vi är färdiga med handläggningen. När handläggaren har fattat ett beslut kan du se ditt ärende på Mina sidor. Där kan du också se när pengarna kommer.
            
                Mina sidor
            
            
 Till e-tjänsten
        Statlig ersättning för arbete i etableringsjobb
    
    
När kommer pengarna?
Försäkringskassan behöver först få information från Skatteverket om hur mycket lön din arbetsgivare har betalat ut till dig. Du får utbetalning av den statliga ersättningen den 26: e månaden efter att vi har fått informationen från Skatteverket.
Om du har varit frånvarande, till exempel på grund av sjukdom, minskar vi din statliga ersättning, vilket kan göra att det tar längre tid innan du får ersättningen. 
När kan jag se utbetalningen?
På Mina sidor kan du se din utbetalning en bankdag innan pengarna kommer. Du kan också välja att få ett sms om din utbetalning. Sms‑aviseringar från Försäkringskassan lägger du till på Mina sidor under Post och aviseringar
            
                Mina sidor
            
            
 Till e-tjänsten
        Särskilt högriskskydd
    
    
Det tar mellan 2 och 3 månader att handlägga ditt ärende, räknat från att din ansökan och ditt läkarutlåtande kommer in. Om vi behöver mer information kan det ta längre tid. Beslutet gäller tidigast från och med den månad du ansökte.
        Tandvård utomlands
    
    
För dig som fått tandvård i ett EU/EES-land.
Hur lång tid tar handläggningen?
Det tar cirka 6 månader innan vi börjar handlägga din ansökan, då kötiden inom internationella vårdärenden dessvärre är mycket lång. Om ditt ärende är komplett fattas beslut vanligtvis inom en månad från det att handläggningen påbörjats. Observera att det kommer ta längre tid om det saknas nödvändiga underlag, exempelvis fakturor/kvitton. Vilka underlag som krävs går att läsa i utsänt bekräftelsebrev.
Försäkringskassan betalar inte ut ersättning för tandvård i länder utanför EU eller EES-länder.
När får jag pengarna?
Utbetalningen har inte ett fast datum, utan kommer så fort vi är färdiga med handläggningen. Pengarna finns på ditt konto en till två veckor efter att beslut har fattats.
        Underhållsstöd
    
    
Hur lång tid tar handläggningen?
Aktuell handläggningstid för underhållsstöd är cirka 4 månader.
Om någon av er bor utomlands är handläggningstiden vanligtvis två till tre månader längre. Det beror på att vi kan behöver kontakta myndigheter i det andra landet för att få de uppgifter vi behöver.
Vi handlägger ärenden i tur och ordning. Om vi behöver mer information från dig hör vi av oss.
När kommer pengarna?
När beslutet är fattat får du den första utbetalningen inom 10 dagar. Efter det betalas underhållsstödet ut den 25:e varje månad. Pengarna betalas ut i förskott för den kommande månaden.
Avvikande utbetalningsdagar
Är utbetalningsdagen en lördag eller söndag kommer pengarna på fredagen.
Utbetalning som skulle skett den 25 december sker den 23 december 2024.
När kan jag se utbetalningen?
Under Utbetalningar på Mina sidor kan du se din utbetalning 6 dagar innan pengarna kommer.
            
                Mina sidor
            
            
 Till e-tjänsten
        Utvecklingsersättning
    
    
När kommer pengarna?
Om du har ansökt senast den 7:e i månaden och din ansökan är komplett så får du vanligtvis pengar den 26:e samma månad. Om någon information saknas på din ansökan eller om något är oklart så kontaktar vi dig. Du kan se alla dina utbetalningar om du loggar in på Mina sidor.
När kan jag se utbetalningen?
På Mina sidor kan du se din preliminära utbetalning så snart vi har handlagt din ansökan. Den faktiska utbetalningen syns en bankdag innan pengarna kommer.
Du kan även välja att få ett sms om din utbetalning. Sms-aviseringar från Försäkringskassan lägger du till på Mina sidor under post och aviseringar.
            
                Mina sidor
            
            
 Till e-tjänsten
        Vab (tillfällig föräldrapenning)
    
    
När ska jag ansöka om vab?
Du ansöker först när barnet är friskt och för de dagar du vabbat vid ett tillfälle.
Du måste ansöka senast 90 dagar efter den första dagen som du var hemma med barnet.
Hur lång tid tar handläggningen?
Vi fattar vanligtvis beslut inom 30 dagar från att din ansökan kommit in. Vi handlägger ärenden i tur och ordning. Du kan inte ringa för att påskynda ditt ärende. Handläggningstiden kan bli längre om vi behöver utreda ditt ärende lite mer. Om vi behöver mer information från dig så hör vi av oss.
På Mina sidor och i appen kan du se när beslutet är klart i ditt ärende och hur mycket pengar du får.
            
                Mina sidor
            
            
 Till e-tjänsten
När kommer pengarna?
Försäkringskassan betalar ut ersättning för vab den 25:e varje månad.
Om du har väntat i mer än 6 månader
Ibland kan det dröja innan du får ditt beslut. Om vi behöver göra en mer omfattande utredning av ditt ärende det kan ta lite längre tid.
Om det har gått mer än 6 månader sedan du ansökte om ersättning, så kan du skriva till oss och kräva att vi fattar ett beslut. Då måste vi fatta beslut inom 4 veckor.
När vi har all information kan vi fatta ett beslut i ditt ärende. Om vi inte har det, så fattar vi beslut om att det inte går att besluta i ditt ärende.
Skicka ditt brev till:
Försäkringskassans Inläsningscentral
839 88 Östersund
Kom ihåg att skriva ditt namn, personnummer, adress och telefonnummer i brevet.
        Relaterade länkar
    
Bra att veta
Om något ändras – meddela oss
Om du har fått för mycket pengar
Ersättning från Försäkringskassan – steg för steg
Kontakta oss
Kontakta Försäkringskassan
Våra ersättningar
Ersättningar A–Ö
Senast uppdaterad 
14 juli 2025