Jobba på Försäkringskassan - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba på Försäkringskassan
Hos oss får du cirka 13 000 kollegor över hela Sverige. Många av oss arbetar som handläggare, utredare eller chefer inom våra olika försäkringar. Vi är också ett stort antal medarbetare som jobbar inom till exempel it, juridik, ekonomi, HR, kommunikation, säkerhet, verksamhetsutveckling och analys.
Våra yrkesroller
& 
                        Så säger våra medarbetare
                    
3 minuter
Jag känner att jag gör ett arbete som är viktigt, kompetensen är hög och karriärmöjligheterna är stora. Så säger några av våra medarbetare om att jobba på Försäkringskassan.
Förmåner
Vi vill att du ska trivas och må bra hos oss och ett jobb på Försäkringskassan för med sig många förmåner. Vi erbjuder bland annat flextid, friskvårdsbidrag som är 4 000 kr år 2025 (från 1 juli) och varje vecka får du en friskvårdstimme på betald arbetstid. Från och med 1 januari 2026 höjer vi friskvårdsbidraget till 5 000 kronor per år. Du får även gott om semesterdagar, där det exakta antalet baseras på din ålder.
Antal semesterdagar under ett år.
Ålder
Antal semesterdagar
Till och med det år du fyller 29 år
28 dagar
Från och med det år du fyller 30 år
31 dagar
Från och med det år du fyller 40 år
35 dagar
För dig som går på föräldraledighet erbjuder vi föräldralön under 360 dagar, vilken är 10 procent av en heltidslön. Som anställd i staten omfattas du av det statliga tjänstepensionsavtalet PA 16, och har rätt till tjänstepension som kompletterar den allmänna pensionen. Du får viss ersättning för sjukvård och läkemedel och du har möjlighet att få betald ledighet om du ska flytta. 
Distansarbete
Som anställd hos oss vill vi att du ska ha förutsättningar att skapa en bra balans mellan arbete och fritid. Därför har du möjlighet att arbeta en viss del av din arbetstid på distans. Vi är en stor arbetsgivare och hos oss kan man arbeta med ett brett spektrum av arbetsuppgifter, därför varierar möjligheterna till distansarbete. Kontakta rekryterande chef eller HR‑specialist för den tjänst du söker, så kan de berätta mer om hur distansarbete skulle kunna fungera inom just det arbetsområdet.
Att vara anställd i staten
Att vara anställd på Försäkringskassan är ett stort ansvar och alla våra medarbetare ska följa den statliga värdegrunden. Den bygger på Sveriges grundlagar och går mycket förenklat ut på att du ska agera demokratiskt och med samhällets bästa i åtanke.
Den statliga värdegrunden
 Länk till annan webbplats, öppnas i nytt fönster.
På Försäkringskassan har vi en etisk kod som beskriver hur alla anställda ska uppträda i kontakterna med medborgare och med varandra. Den etiska koden utgår från den statliga värdegrunden.
Utvecklingsmöjligheter
Försäkringskassan är en av Sveriges största myndigheter och kan därför erbjuda dig en stor variation av arbetsuppgifter. Hos oss kan du utvecklas och lära dig nya saker. Som arbetsgivare tycker vi att det är positivt när våra medarbetare vill ta ansvar för att driva både sin egen och verksamhetens utveckling framåt.
Som anställd har du tillgång till många interna utbildningar, både webb‑ och lärarledda. De ger dig möjlighet att bredda och fördjupa dina kunskaper inom olika områden.
Du kan också få möjlighet att utföra olika uppdrag parallellt med ditt vanliga ansvarsområde. Det kan handla att utveckla verksamheten inom den egna arbetsgruppen, till exempel genom att vara handledare för nyanställda eller att göra utbildningsinsatser inom det expertområde du besitter. Det kan också vara uppdrag som berör hela myndigheten, som utvecklingsprojekt för att digitalisera verksamheten.
Vårt hållbarhetsarbete
Som myndighet har vi ett ansvar att främja en hållbar utveckling utifrån tre dimensioner, nämligen miljömässig, social och ekonomisk hållbarhet. För oss som arbetsgivare innebär det att vi arbetar aktivt med det systematiska arbetsmiljöarbetet i vår strävan mot ett hållbart arbetsliv.
Kompetens, förståelse och medvetenhet är förutsättningar för att våra medarbetare ska kunna medverka i Försäkringskassans miljöarbete. För att integrera miljöperspektivet i det dagliga arbetet genomgår alla medarbetare en miljöutbildning.
Vårt uppdrag
        Relaterade länkar
    
Lediga jobb
Träffa våra medarbetare
Jobba med it hos oss
Om Försäkringskassan
Våra yrkesroller
Vår rekryteringsprocess
Följ oss på Linkedin
 Länk till annan webbplats, öppnas i nytt fönster.
Senast uppdaterad 
25 juni 2025