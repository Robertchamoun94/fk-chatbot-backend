Vabbandet fortsatte minska under 2024 – även mäns uttag minskade - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Vabbandet fortsatte minska under 2024 – även mäns uttag minskade
15 januari 2025
För tredje året i rad minskar mäns uttag av vab‑dagar och under 2024 minskade också det totala antalet vab‑dagar i riket med cirka 9 procent. Total betalades 8,3 miljarder kronor ut i ersättning för vab under 2024.
– Män tog ut 38 procent av vab‑dagarna under 2024. Det är en fortsatt tillbakagång av jämställdheten som vi sett de senaste 3 åren där mäns andel av vabbandet blir mindre, säger Niklas Löfgren, familjeekonomisk talesperson på Försäkringskassan.
Försäkringskassans officiella statistik visar att antalet vab‑dagar för hela riket minskade från knappt 8 miljoner dagar år 2023 till knappt 7,3 miljoner dagar år 2024 – en minskning med cirka 9 procent. Det utbetalade beloppet för vab sjönk med cirka 3 procent – från 8,6 miljarder kronor till 8,3 miljarder. Under 2024 togs 62 procent av vab‑dagarna ut av kvinnor – motsvarande siffra för år 2023 var 61,4 procent.
– Även om vabbandet gick ned något under 2024 är det fortfarande på en högre nivå än innan pandemin. Det behöver inte betyda att barn är mer sjuka nu än tidigare utan skulle också kunna bero på att föräldrar vabbar i större utsträckning för barn som är sjuka, säger Andrea Kolk, statistikchef på Försäkringskassan.
Statistikdatabasen: Antal personer som har fått tillfällig föräldrapenning för vård av barn
 Öppnas i nytt fönster.
Fakta
Tillfällig föräldrapenning för vård av barn – eller ersättning för vab – kan betalas ut till den som avstår arbete för att vårda sjukt barn.
De första 7 dagarna vabbar man utan krav på sjukintyg. Dag 8 ska ett sjukintyg skickas in till Försäkringskassan.
Om barnets ordinarie vårdare är sjuk kan en annan person vabba för barnen – till exempel en bekant eller en släkting. Kravet för att få ersättning för vab är att man avstår arbete för att vårda ett sjukt barn.
Försäkringskassan har inte gjort lokala analyser kring varför vabbandet i en viss kommun skiljer sig åt från ett år till ett annat. I mindre kommuner kan till exempel inflyttning få en stor påverkan på antalet uttagna vab‑dagar eftersom antalet barn i kommunen då ökar. För generella kommentarer kring utvecklingen, vänligen kontakta Försäkringskassans presstjänst.
Till pressmeddelanden