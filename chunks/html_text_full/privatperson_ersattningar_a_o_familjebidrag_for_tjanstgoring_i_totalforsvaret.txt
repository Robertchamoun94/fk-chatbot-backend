Familjebidrag för tjänstgöring i totalförsvaret - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Familjebidrag för tjänstgöring i totalförsvaret
Du som går militär grundutbildning eller officersutbildning kan få familjebidrag. Det är olika bidrag som ger dig och dina anhöriga ekonomisk trygghet under din utbildning eller tjänstgöring.
Familjebidraget näringsbidrag kan du få även under kortare tjänstgöring, som exempelvis repetitionsutbildning eller utbildning som hör till din civilplikt.
        Bostadsbidrag
    
    
Du kan få bostadsbidrag under militär grundutbildning eller officersutbildning om
du är folkbokförd och bor i bostaden som du ansöker för
du har haft en bostad som du betalt för i minst tre månader i anslutning till att utbildningen eller tjänstgöringen startar
din tjänstgöring eller utbildning pågår i minst 60 dagar.
Hur mycket du kan få i bostadsbidrag beror på om
du bor ensam, du bor hos dina föräldrar eller om du delar bostad med en eller flera andra personer
du utöver dagersättningen från Försvaret har andra inkomster eller om någon annan i bostaden har inkomster.
bostaden ligger i ett storstadsområde, i en stor eller i en mindre kommun.
Ansök i god tid innan tjänstgöringen börjar. Kom ihåg att skicka med bilagor som styrker din bostadskostnad och eventuella inkomster.
Ansök på blankett:
2520 Ansök om familjebidrag – familjepenning eller bostadsbidrag
 Pdf, 898 kB.
        Familjepenning – om du har barn
    
    
Du kan få familjepenning under militär grundutbildning eller officersutbildning om du har barn under 18 år, som bor hemma hos dig, eller som du är underhållsskyldig för. Familjepenningen är högst 2 175 kronor per månad och barn.
Du kan också få familjepenning för en make eller maka eller någon annan som vårdar ditt barn. Du kan då få högst 4 350 kronor per månad.
Ansök i god tid innan tjänstgöringen börjar. Kom ihåg att skicka med bilagor som styrker eventuella inkomster.
Ansök på blankett:
2520 Ansök om familjebidrag – familjepenning eller bostadsbidrag
 Pdf, 898 kB.
        Näringsbidrag – för egenföretagare
    
    
Om du har eget företag eller är anställd i ett företag som din make eller maka driver kan du få näringsbidrag från Försäkringskassan. Bidraget ska göra det möjligt att fortsätta med verksamheten efter att din utbildning eller tjänstgöring är slut. För att få bidrag krävs det att du försörjer dig helt eller delvis på företaget.
Du kan få näringsbidraget under grundutbildning eller officersutbildning, men också under kortare tjänstgöring inom totalförsvaret. Det kan till exempel vara utbildningar som ingår i civilplikten eller repetitionsutbildning.
Du kan få näringsbidrag för att anställa någon som gör ditt arbete, eller för att göra företaget vilande. Om du gör företaget vilande får du ersättning för kostnader som är nödvändiga för att du ska kunna återuppta verksamheten efter tjänstgöringen.
Kostnaderna kan gälla hyror, räntor eller försäkringspremier.
Du kan som mest få 49 000 kronor i månaden. Näringsbidraget är skattepliktigt.
Ansök i god tid innan tjänstgöringen börjar. Kom ihåg att skicka med bilagor som styrker dina ekonomiska uppgifter om verksamheten och dina kostnader under tjänstgöringstiden.
Ansök på blankett:
2521 Ansök om familjebidrag – näringsbidrag
 Pdf, 808 kB.
        Begravningsbidrag
    
    
Om din make, maka eller barn avlider under utbildningstiden kan du få begravningsbidrag. Du behöver inte ansöka om bidraget, utan bara anmäla på telefon 
0771-524 524.
Anmäl ändringar till Försäkringskassan
Om något som kan påverka din rätt till ersättning ändras ska du alltid anmäla det till Försäkringskassan. Det kan vara om du får ändrade bostadskostnader, inkomster eller flyttar.
Använd blankett:
2522 Ansök om familjebidrag – ändrade uppgifter
 Pdf, 747 kB.
        För dig som valts till ledamot för totalförsvarspliktiga
    
    
Du kan få familjebidrag för den tiden du tjänstgör som ledamot. Ansök enligt instruktionerna för varje bidrag. Om du redan har sökt samma bidrag under din grundutbildning behöver du skicka in en ändringsansökan för den nya perioden.
Ansök på blankett:
2522 Ansök om familjebidrag – ändrade uppgifter
 Pdf, 747 kB.
Anmäl konto för utbetalning
Om du inte har anmält något konto för alla utbetalningar från Försäkringskassan så kan du logga in på Mina sidor och gå till Mina uppgifter.
            
                Mina sidor
            
            
 Till e-tjänsten
Om du inte kan använda Mina sidor
Ansök på blankett:
5605 Anmälan om konto
 Pdf, 1 MB.
Kontot du anmäler kan bara tillhöra dig själv.
Fullmakt för ombud
Om det finns risk för att det inte går att nå dig under tjänstgöringen, så kan du utse en person som får företräda dig i ditt ärende. Använd i så fall blanketten
5607 Fullmakt för ombud
 Pdf, 724 kB.
Frågor och svar
Jag har frågor om min utbildning. Kan Försäkringskassan hjälpa mig?
Nej, det är Försvarsmakten som hanterar alla frågor om din utbildning.
Vad gäller om jag är gift eller sambo?
Om du var gift eller sambo innan du började din utbildning kan du få bostadsbidrag som täcker hälften av din bostadskostnad, eller mer om din partner har låg inkomst.
Jag har redan påbörjat min utbildning. Kan jag få bidrag för de dagar som redan varit?
Ja, men för högst 30 dagar innan din ansökan kom in till Försäkringskassan.
Varför tar det så lång tid innan jag får mina pengar?
Innan Försäkringskassan kan besluta om familjebidrag måste Försvarsmakten meddela oss vilken period du genomgår utbildningen. Förseningen kan också bero på att vi inte har fått in alla uppgifter vi behöver för att kunna betala ut ersättning.
Varför har jag inte fått hem något beslutsbrev?
Om du är ansluten till tjänsten Min myndighetspost, Kivra eller en annan digital brevlåda kommer ditt beslutsbrev att skickas dit i stället för med papperspost.
Skaffa en digital brevlåda
Senast uppdaterad 
15 april 2025