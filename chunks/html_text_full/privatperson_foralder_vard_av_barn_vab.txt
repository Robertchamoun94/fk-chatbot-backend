Vård av barn (vab) - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Vård av barn (vab)
Teckenspråk
 
& 
                        Vård av barn (VAB)
                    
25 minuter
Den här filmen vänder sig till dig som vill få information om vård av barn (VAB).
 
När du avstår från att arbeta eller går miste om a-kassa för att ta hand om ett sjukt barn kan du få ersättning för vab. Det gäller även dig som är egenföretagare. Ersättningen kallas tillfällig föräldrapenning.
När kan man få ersättning för vab?
Du kan få ersättning för vab när du
tar hand om ett barn som inte kan gå till förskolan, skolan eller motsvarande på grund av sjukdom eller smitta
följer med ett barn till läkare, barnavårdscentralen (BVC), tandläkaren eller BUP
tar hand om ett barn på grund av att den ordinarie vårdaren är sjuk
deltar i en kurs som ordnas av en sjukvårdshuvudman för att du ska lära dig att sköta ditt barn.
Du kan vabba hela dagen eller en del av dagen. En del av dagen kan vara 75, 50, 25 eller 12,5 procent.
Om du har uppehållstillstånd enligt EU:s massflyktsdirektiv gäller särskilda regler.
När du har fått uppehållstillstånd i Sverige
Försäkrad i Sverige
Du måste vara försäkrad i Sverige och barnet måste bo i Sverige, i ett land inom EU/EES eller i Schweiz.
Du är i regel försäkrad i Sverige om du bor eller jobbar här. Du kan vara försäkrad i Sverige även om du bor i ett annat land, men tidigare har bott eller arbetat i Sverige. Om du bor eller arbetar i olika länder kan det finnas undantag, liksom om du nyligen flyttat till Sverige.
Försäkrad i Sverige
Andra än föräldrar kan få ersättning för vab
Du måste inte vara förälder till barnet för att få ersättning. Andra personer kan också få ersättning för vab om villkoren är uppfyllda.
        Om någon annan än en förälder ska vabba
    
    
Första gången en person som inte är förälder ska vabba måste hen ringa 
0771‑524 524
 och anmäla det.
Hur man gör sedan beror på vem det är som ska vabba och vilket förhållande hen har till barnet. De här personerna kan ansöka om ersättning på Mina sidor:
Den som bor tillsammans med någon av föräldrarna.
Den som är familjehemsförälder.
De som är blivande adoptivföräldrar.
Någon annan person som har den rättsliga vårdnaden om barnet.
            
                Mina sidor
            
            
 Till e-tjänsten
Om någon annan vabbar, till exempel en släkting, granne eller vän
Andra personer som vabbar måste ansöka på blankett. När personen har ringt till oss får hen en ansökningsblankett med posten. Både föräldern och den som har vabbat måste skriva under blanketten.
Nästa gång personen ska vabba behöver hen inte ringa, utan kan beställa en ny ansökningsblankett direkt, antingen här på webben eller genom att ringa 
0771‑524 524
.
            
                Beställ blankett för vab
            
            
 Till e-tjänsten
Tänk på att du bara kan be en annan person vabba om du själv skulle ha behövt vabba. En annan person inte kan få ersättning för vab en dag om du som är förälder inte arbetar samma dag.
Vab i olika åldrar
Huvudregeln är att du kan få ersättning för vab om barnet inte har fyllt 12 år. Den undre åldersgränsen är 8 månader.
Men det finns också vissa situationer när du kan få ersättning även om barnet är yngre eller äldre.
        0–7 månader
    
    
När barnet är yngre än 8 månader kan du få ersättning för vab i två situationer:
Om barnet är inlagt på sjukhus, till exempel på neonatalavdelning.
Om barnet normalt har någon form av ordnad omsorg som inte fungerar därför att barnet är sjukt. Ordnad omsorg kan till exempel vara en dagbarnvårdare.
Om den andra föräldern blir sjuk under sin föräldraledighet så kan du inte få ersättning för vab om barnet är under 8 månader. Då kan du istället ta ut föräldrapenning.
        12–15 år
    
    
Det finns några situationer när du kan få ersättning när barnet har fyllt 12 men inte 16 år.
Läkarbesök: Om du behöver följa med barnet till läkare. Du behöver i så fall be läkaren att intyga att det var nödvändigt att du följde med barnet. Det kan läkaren göra på ett läkarvårdskvitto eller i ett intyg om sjukvård. Något utförligare intyg behövs inte.
Tillfällig sjukdom som gör att barnet inte klarar sig själv: Om ett annars friskt barn blir så sjukt att det inte klarar sig själv, till exempel på grund av att hen har hög feber. I det fallet behöver du ett läkarutlåtande från första dagen du inte arbetar.
Om ditt barn har en långvarig sjukdom eller funktionsnedsättning: Om sjukdomen eller funktionsnedsättningen gör att han eller hon behöver särskild tillsyn eller vård kan du få ett förhandsbeslut om att du har rätt till ersättning för vab. Med ett förhandsbeslut behöver du inte ha intyg förrän den åttonde sjukdomsdagen. För att kunna få ett förhandsbeslut behöver du ett utlåtande från en läkare.
Tänk på att om du får vårdbidrag eller omvårdnadsbidrag kan du inte få ersättning för vab om vårdbidraget eller omvårdnadsbidraget täcker samma behov av tillsyn och vård.
        16 år och äldre
    
    
När barnet har fyllt 16 år kan du bara få ersättning för vab om barnet är allvarligt sjukt eller omfattas av lagen om stöd och service till vissa funktionshindrade (LSS).
Om ditt barn omfattas av LSS och har fyllt 16 år kan du få ersättning för vab om
barnets grundsjukdom förvärras, eller
barnet blir akut sjukt i en annan sjukdom.
Om ditt barn går i den anpassade gymnasieskolan, eller är svårt rörelsehindrat och går i en Rh-anpassad gymnasieutbildning, kan du få ersättning ända till slutet av vårterminen det år då barnet fyller 23 år. Annars är åldersgränsen 21 år.
Om barnet har fyllt 18 år måste du ansöka på blankett.
            
                Beställ blankett för vab
            
            
 Till e-tjänsten
Om du behöver vabba under en längre tid
Om barnet är sjukt längre än 7 dagar behöver du ett intyg från en sjuksköterska eller läkare.
Vabbar du under en längre period kan du behöva skicka in ansökning om ersättning för vab innan ditt barn är frisk och du är tillbaka på jobbet. Du avgör själv hur ofta du skickar in din ansökning. Det kan till exempel vara var tredje vecka. Du måste ansöka senast 90 dagar efter de dagar du ansöker om ersättning för.
Barn som är allvarligt sjuka
När ett barn är allvarligt sjuk kan föräldrarna få ersättning för vab för samma barn och tid i obegränsat antal dagar. Det gäller ända tills barnet har fyllt 18 år.
Med allvarligt sjuk menas att det är fara för barnets liv, eller att det vore fara för barnets liv utan behandling.
Du behöver ett läkarutlåtande med diagnos och beskrivning av barnets sjukdom och behandling.
Hur mycket pengar kan jag få?
Ersättningen för vab är lite mindre än 80 procent av din vanliga inkomst, men det finns ett tak för hur mycket pengar du kan få. Om du tjänar mer än 7,5 prisbasbelopp så får du inte ersättning för den del av din inkomst som ligger över taket.
Hur många dagar kan man vabba?
Ersättning för vab kan betalas ut i 120 dagar per år för ett barn. Om ni är flera som vabbar delar ni alltså på dagarna. Ni kan till exempel ta 60 dagar var.
Om du och den andra föräldern redan har tagit ut 60 dagar under ett år, så kan ni inte få ersättning för vab om barnets ordinarie vårdare, till exempel en dagbarnvårdare, är sjuk.
Så ansöker du om ersättning för vab
När barnet är friskt ansöker du om ersättning för de dagar du vabbat. Kom ihåg att ansöka senast 90 dagar efter den första dagen som du var hemma med barnet.
            
                Ansök om vab
            
            
 Till e-tjänsten
        Om du är arbetslös
    
    
När du ansöker om ersättning för vab ska du alltid kryssa i att du är arbetssökande. Det gäller även dig som är delvis arbetssökande och skulle ha arbetat den tiden du vabbade.
Kom även ihåg att fylla i när du vabbat i din tidrapport till a‑kassan.
        Om du deltar i ett program hos Arbetsförmedlingen
    
    
Anmäl först till Arbetsförmedlingen att du vabbar och inte kan delta i ditt program.
Anmäl frånvaro för vård av barn (vab) (arbetsformedlingen.se)
 Länk till annan webbplats, öppnas i nytt fönster.
När du ansöker om ersättning fyller du i vilka dagar du har deltagit i programmet och vilka dagar du har frånvaro på grund av vab.
Ansöker du via mobilen – använd vår app
Ladda ner appen Försäkringskassan på Google play eller App store.
Google Play (play.google.com)
 Länk till annan webbplats, öppnas i nytt fönster.
App Store (apps.apple.com)
 Länk till annan webbplats, öppnas i nytt fönster.
Om du inte kan ansöka på webben eller i appen
Om du inte kan ansöka på webben eller i appen så kan du beställa hem en pappersblankett. Blanketten ska också användas om till exempel en släkting, vän eller granne vabbar i stället för dig.
Ansöker du mer än 90 dagar efter första dagen du var hemma med barnet, är det bara i undantagsfall som du kan få ersättning. Det gäller till exempel om du har varit så allvarligt sjuk eller skadad att du inte har kunnat ansöka i tid. Du måste i så fall ansöka på blankett direkt när du har blivit frisk eller mår bättre.
Beställ blankett för att ansöka om ersättning för vab
Tänk på det här när du ansöker om vab
Stämmer de förifyllda uppgifterna fortfarande? Det gäller till exempel din lön, arbetsgivare och vilken förskola eller skola ditt barn går i.
Har du fyllt i rätt timmar på rätt dag? Det är extra viktigt om du till exempel är sjukskriven på deltid eller får någon annan ersättning för samma dag.
Om du har flera barn, kolla att du ansöker om vab för rätt barn.
Stäm av med den som har vabbat för samma barn, så att ni inte ansöker om ersättning för samma dagar eller timmar. Håll koll med Föräldrakalendern.
Om du själv är sjuk, och har sjukanmält dig hos din arbetsgivare, har du inte rätt till ersättning för vab.
Vård av barn (vab) – Checklista 
Utbetalning
Information om när vab (tillfällig föräldrapenning) betalas ut:
Utbetalningsdatum och handläggningstider
Håll koll med Föräldrakalendern
På Mina sidor finns en Föräldrakalender. I kalendern kan du se hur många vab‑dagar du och andra personer har tagit ut för barnet.
Bättre översikt med Föräldrakalendern
Du kan
dela kalender med barnets andra vårdnadshavare och se hur ni har fördelat vabdagarna mellan er
hålla koll på vems tur det är att vara hemma nästa gång barnet blir sjukt
se alla dagar som du ansökt om eller fått utbetalt för i år och förra året
välja om du vill titta på ett eller flera barn.
Om barnet är sjukt i mer än 7 dagar
Om barnet är sjukt längre än 7 dagar behöver du ett intyg från en sjuksköterska eller läkare. Även dagar när du inte tar ut ersättning för vab räknas in i 7‑dagarsperioden, till exempel lördagar och söndagar, eller om ni är fler som delar på vabbandet.
Sjukvårdsupplysningen 1177 kan inte skriva intyget.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Jag har upptäckt att det blev fel i min vab-ansökan. Vad ska jag göra?
Om du gjort fel i din ansökan, men du ännu inte fått pengarna, så ska du ringa oss för att rätta till felet.
Om du redan hunnit få en felaktig utbetalning så kan du logga in på Mina sidor och anmäla det.
Det gör du genom att gå in på Utbetalningar och sen klicka på plustecknet bredvid Tidigare. Längst ner på den sidan finns Relaterade tjänster – Anmäl felaktig utbetalning. Där fyller du i vilket datum som blivit fel och varför.
Om du inte kan använda Mina sidor så kan du istället ringa till oss.
Kan jag vabba när den andra föräldern är föräldraledig med ett annat av våra barn?
Nej, men det finns undantag. Om det finns särskilda skäl som gör att ni båda måste vara hemma, så ska du uppge det i din ansökan om vab. Sedan är det Försäkringskassan som avgör om du får ersättning för vab.
Jag är sjukskriven på deltid, hur fyller jag i min ansökan om vab?
Du kan få ersättning för den tid du har behövt avstå från att arbeta eller från a‑kassa för att ta hand om ditt sjuka barn. Om din normala arbetstid är 8 timmar per dag och du är sjukskriven 75 procent, så kan du ansöka om vab för som mest 2 timmar. I ansökan svarar du att du vabbade 2 timmar och skulle ha arbetat 8 timmar.
Kan jag få ersättning för vab när jag skolar in mitt barn på förskolan?
Nej, men då kan du kan ta ut föräldrapenning
.
Vi ska åka till förlossningen och har ett äldre barn, kan någon annan vabba med hen då?
Nej, ingen kan får ersättning för vab när ni är på förlossningen, men en annan person kan ansöka om föräldrapenning.
Jag är föräldraledig och mitt barn har blivit sjuk. Kan jag få ersättning för vab istället för föräldrapenning?
Ja, men bara om barnet är inlagt på sjukhus. Då kan båda föräldrarna få ersättning för vab samtidigt.
Jag är arbetslös och mitt barn är sjukt, kan jag vabba?
Ja, du kan få ersättning för vab om du avstår från a-kassa den dagen du är hemma och vårdar ett sjukt barn.
Jag har semester och mitt barn är sjukt, kan jag vabba då?
Ja, du kan byta dina semesterdagar mot ersättning för vab. Men bara om ni semestrar i Sverige, i ett annat EU/EES-land eller Schweiz.
Om du eller ditt barn blir sjuk under semestern
Jag studerar, vad gäller för mig när jag vabbar?
Om du har studiestöd ska du anmäla vab till CSN.
Vård av barn – vab när du studerar med studiestöd (csn.se)
 Länk till annan webbplats, öppnas i nytt fönster.
Om du arbetar parallellt med dina studier, kan du få ersättning från Försäkringskassan för de timmar du skulle ha arbetat. Du måste ha en sjukpenninggrundande inkomst (SGI) för att ha rätt till ersättning för vab.
Om du varken har studiestöd eller arbetar parallellt med dina studier, så kan du inte få ersättning för vab.
Vi vill stanna hemma båda två och vabba. Kan vi få ersättning för samma barn och tid?
Nej, båda föräldrarna kan inte få ersättning för samma barn och tid. Det finns undantag, till exempel om ditt barn är allvarligt sjukt eller om hen är inlagd på sjukhus.
Kan jag ansöka på webben om jag eller mitt barn har skyddade personuppgifter?
Nej, du måste beställa hem och fylla i en ansökningsblankett.
            
                Beställ blankett för vab
            
            
 Till e-tjänsten
Hur gör jag om jag är ensamstående och blir för sjuk för att kunna ta hand om mitt barn?
Ring kundcenter på 
0771 524 524
 så skickar vi hem en blankett till den som ska vårda barnet under tiden som du är sjuk.
Kan jag ansöka om vab på Mina sidor fast en av oss föräldrar inte har något svenskt personnummer eller samordningsnummer?
Nej, båda föräldrarna måste ha svenska personnummer eller samordningsnummer för att kunna ansöka på Mina sidor. Om en av er har ett svenskt personnummer eller samordningsnummer kan du beställa hem en blankett för att ansöka.
            
                Beställ blankett för vab
            
            
 Till e-tjänsten
Om ingen av er har svenskt personnummer eller samordningsnummer kan ni inte få ersättning för vab.
Mitt barn skulle ha varit hos sin mormor och morfar. Men nu har barnet blivit sjuk och jag måste vabba. Hur fyller jag i ansökan?
Om du måste vabba för ett barn som inte skulle ha varit i skola, förskola eller på fritids så väljer du alternativet "Hos dagbarnvårdare eller privatperson" när du ansöker. Fyll i namn och adress för den som skulle ha tagit hand om barnet.
Vi är två föräldrar och vi vill vabba varannan dag. Går det?
Ja, det går bra.
För att se hur mycket du själv eller den andra föräldern har vabbat kan du använda Föräldrakalendern. Den hjälper till att hålla reda på vems tur det är att vara hemma med sjukt barn.
            
                Föräldrakalendern
            
            
 Till e-tjänsten
Jag skulle ha jobbat natt men behövde vabba. Vilket datum ska jag fylla i när jag ansöker om vab?
Först behöver du räkna ut hur många timmar din arbetstid skulle ha varit. Kom ihåg att dra av de pauser du skulle ha haft. Sen väljer du det datum då flest timmar av nattpasset inträffade som datum för din ansökan om ersättning för vab.
Mitt barn ska få vård utomlands. Kan jag få ersättning för vab om jag följer med?
Ja, du kan ha rätt till ersättning för vab om du behöver följa med ditt barn som får vård utomlands. Samma villkor gäller som om du vabbar i Sverige, till exempel att du inte får vabba samtidigt som du jobbar eller söker arbete.
Om du och ditt barn ska resa till ett land utanför EU/EES eller Schweiz, så måste du få ett medgivande av Försäkringskassan innan du åker. Ansök om det minst en vecka före avresan.
            
                Begär medgivande för ersättning vid utlandsvistelse
            
            
 Till e-tjänsten
        Relaterade länkar
    
Om du eller ditt barn blir sjuk under semestern
Checklista 
– vård av barn
Föräldraledighet och vab för dig som är företagare
Tips från Försäkringskassan
        Väntar du på beslut?
    
Just nu är det längre handläggningstider än vanligt för vissa ersättningar.
        Utbetalningsdatum och handläggningstider
        
    
        Vems tur är det att vabba?
    
        Bättre översikt med Föräldrakalendern
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
27 maj 2025