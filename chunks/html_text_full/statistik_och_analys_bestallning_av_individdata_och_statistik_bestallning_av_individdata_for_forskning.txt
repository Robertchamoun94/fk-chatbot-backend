Beställning av individdata för forskning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Beställning av individdata för forskning
Genom ett undantag från statistiksekretessen kan data från statistikregister lämnas ut för forskningsändamål. Utlämning kan ske efter ansökan och sekretessprövning.
        Inför beställningen
    
    
För att handläggningen av ditt ärende ska gå smidigt är det viktigt att du förbereder din ansökan.
Krav för utlämnande
Uppgifter som förekommer inom Försäkringskassans statistikverksamhet omfattas av absolut sekretess. Det finns undantag som tillåter Försäkringskassan att lämna ut uppgifter som behövs för forskningsändamål.
Svenska universitet, högskolor, myndigheter, regioner och privata organisationer kan begära ut individdata för ett specifikt avgränsat projekt för ett forskningsändamål.
Pseudonymiserade uppgifter
De uppgifter Försäkringskassan lämnar ut är vanligtvis pseudonymiserade. Det betyder att identiteter (exempelvis person- eller organisationsnummer) har ersatts med ett löpnummer. Försäkringskassan eller annan registerhållare skapar projektspecifika löpnummer vilket betyder att löpnumren är unika för varje projekt.
Försäkringskassan kan dock lämna ut personuppgifter som inkluderar personnummer. Detta ska då framgå i etikansökan.
Stöd i etikansökan
De uppgifter som du begär ut ska ha stöd i en etikansökan. Det ska finnas stöd för både population och de ersättningar du ska beställa uppgifter om. Det ska tydligt framgå vilka ersättningar du ska beställa uppgifter om och att det är från Försäkringskassan dessa ska inhämtas. Är du osäker så kontakta oss gärna för att säkerställa att du får med allt du behöver.
statistikenheten@forsakringskassan.se
Ska uppgifter om diagnos beställas så ska det framgå specifikt att det ska inhämtas från Försäkringskassan. Beskriv också där huruvida du behöver tillgång till samtliga diagnoser eller om dessa kan begränsas till vissa områden/kategorier.
De uppgifter som efterfrågas ska vara motiverade att inhämta utifrån det aktuella forskningsprojektets frågeställningar.
Om projektet har för avsikt att begära ut data vid fler än ett tillfälle ska detta framgå av etikansökan. Varje utlämnande kräver en ny sekretessprövning och därmed också ett nytt beslut och en ny offert.
Om en nyckelfil (länk mellan identitet och löpnummer) ska sparas hos Försäkringskassan ska projektet förväntas pågå under en längre tid och det ska finnas stöd för detta i etikansökan.
Stöd att hantera känsliga personuppgifter 
Om uppdraget gäller forskningsändamål som omfattar känsliga personuppgifter enligt GDPR, är det en förutsättning att det finns ett godkännande av projektet från Etikprövningsmyndigheten. Det måste specifikt framgå vilka känsliga personuppgifter som projektet avser att behandla.
Vad tittar Försäkringskassan efter i etikansökan
Känsliga personuppgifter (imy.se)
 Länk till annan webbplats, öppnas i nytt fönster.
Etikprövningsmyndigheten (etikprovningsmyndigheten.se)
 Länk till annan webbplats, öppnas i nytt fönster.
        Så går beställningen till
    
    
För att beställa individdata för forskningsändamål, fyll i blanketten beställning av individdata för forskning mejla den och övriga handlingar till: 
statistikenheten@forsakringskassan.se
Handläggningen av ditt ärende kommer att gå snabbare om du förberett din ansökan så att den tydligt uppfyller Försäkringskassans kriterier.
Beställning av individdata för forskning
 Word, 57 kB, öppnas i nytt fönster.
Bilagor
Följande handlingar behöver Försäkringskassan för att ta ställning till om individdata kan lämnas till ett forskningsprojekt där känsliga personuppgifter, tex om hälsa, ska behandlas:
Ifyllt formulär ”Beställning av individdata för forskning”.
Etikansökan (inklusive bilagor).
Beslut från Etikprövningsmyndigheten.
Eventuella kompletteringar till Etikprövningsmyndigheten med tillhörande beslut.
Personuppgiftsbiträdesavtal (om Försäkringskassans uppgifter ska lämnas till annan än forskningshuvudman).
Om forskningsprojektet inte behandlar känsliga personuppgifter behöver följande handlingar inkomma:
Ifyllt formulär ”Beställning av individdata för forskning”.
Projektbeskrivning eller liknande.
Till ansökningen bifogade dokument ska vara tydligt namnsatta så att det framgår vad respektive dokument innehåller.
När beställningen inkommit
När beställningen inkommit bekräftas ansökan inom två arbetsdagar. Försäkringskassan går därefter igenom ansökan och kontaktar dig. Om det finns oklarheter i beställningen kan komplettering behövas. När det är tydligt vilka uppgifter som ni önskar beställa skickar vi ett utkast till offert där uppgifterna specificeras. Efter att vi är överens om utkast återkommer vi med beslut om utlämnande samt offert på uppdraget. Först efter att beslut är fattat kan Försäkringskassan ta emot eventuell populationsfil.
Beslutet mejlar vi till företrädaren för forskningshuvudmannen som formellt sett är den juridiska person som begär ut uppgifterna. Vi skickar även en kopia på beslutet till dig som beställare.
Är forskningshuvudmannen inte en myndighet kan vi upprätta ett sekretessförbehåll som reglerar hur du som forskare får använda utlämnade uppgifter.
Leverans sker i regel en månad efter att nyckelfil inkommit. Leverans sker på USB-minne i rekommenderad postförsändelse. Faktura skickas cirka 1–3 månader efter leverans.
        Leveranstid
    
    
Från att en komplett beställning inkommit till leverans kan det ta 1–4 månader beroende på beställningens omfattning och komplexitet. Beställningen är komplett när Försäkringskassan mottagit formuläret Beställning av individdata för forskning, signerad etikansökan, beslut från Etikprövningsmyndigheten, eventuella kompletteringar till Etikprövningsmyndigheten med tillhörande beslut samt eventuellt personuppgiftsbiträdesavtal om data ska levereras till annan än forskningshuvudmannen. Populationen, som data önskas om, ska också vara färdig att leverera till Försäkringskassan.
        Kostnad
    
    
Datauttag för forskningsändamål innebär i regel att särskilda bearbetningar måste göras. Försäkringskassan debiterar då enligt Avgiftsförordningen, AF 4 § punkt 4. Försäkringskassan skickar alltid offert innan uttaget påbörjas.
Timpriset för individdata för forskningsändamål är 850 kronor per arbetstimme exkl. moms. De flesta beställningar tar mellan 16 och 40 timmar att genomföra. Timantalet varierar utifrån hur mycket tid handläggaren måste lägga på beställningen (till exempel att efterfråga kompletteringar och förtydliganden), sekretessprövningens svårighetsgrad samt tid datauttaget tar att genomföra.
        Population och nyckelfil
    
    
En nyckelfil består av populationen och innehåller uppgifter om personnummer och löpnummer samt eventuellt fler variabler så som till exempel datum.
Först när Försäkringskassans fattat beslut om utlämnade av uppgifter till ditt projekt kan vi ta emot populationsfilen.
Nyckelfilen skickas till Försäkringskassan med rekommenderad post. Skickas populationsfilen från SCB har vi möjlighet att ta emot den digitalt. Meddela oss kontaktuppgifter till handläggaren på SCB.
        Gallring
    
    
Försäkringskassan bevarar datafiler som levererats till ditt projekt, samt eventuell inkommen populationsfil, i sex månader efter att beställning levererats. Om ni önskar att vi sparar material längre än så behöver ni ange detta.
        Försäkringskassans register
    
    
Försäkringskassans register för statistik- och forskningsändamål innehåller information om en mängd olika förmåner inom socialförsäkringen. Inte alla förmåner har färdiga variabellistor. För beställning av en sådan förmån beskriv era önskemål så tar vi fram förslag på variabler.
I en beställning behöver du inte specificera exakt vilken tabell som du vill ha variabler ifrån, inte heller exakta variabler. Det som skrivs i en beställning angående data som önskas behöver inte ses som definitivt, Försäkringskassan kan bistå med stöd i val av tabell, exakta variabler osv. innan beslut om utlämnande och offert tas fram.
Nedan finns information om de förmåner som vi har variabellistor färdiga för.
Databasen MiDAS för föräldrapenning, sjuk- och rehabiliteringspenning samt sjuk- och aktivitetsersättning
MiDAS används för att ta fram individdata över sjuk- och rehabiliteringspenning, sjuk- och aktivitetsersättning samt föräldrapenning och skattad föräldraledighet. MiDAS visar ersättningsperioder, dvs när en ersättning nyttjades vilket inte är detsamma som när utbetalningen skedde. Data i MiDAS presenteras i episoder och paneler.
Nedan kan du hitta dokumentation för sjuk- och rehabiliteringspenning samt föräldrapenning och skattad föräldraledighet i MiDAS. Det finns ingen dokumentation över sjuk- och aktivitetsersättning men MiDAS är uppbyggt på samma sätt för dessa ersättningar med fall och delfall, se variabelförteckning för vilka tabeller som finns:
Dokumentation av sjuk- och rehabiliteringspenning i MiDAS
 Pdf, 1 MB, öppnas i nytt fönster.
Dokumentation av föräldrapenning och skattad föräldraledighet i MiDAS
 Pdf, 597 kB, öppnas i nytt fönster.
Variabelförteckning av MiDAS sjuk- och aktivitetsersättning
 Excel, 48 kB, öppnas i nytt fönster.
Variabelförteckning av MiDAS sjuk- och rehabiliteringspenning
 Excel, 82 kB, öppnas i nytt fönster.
Variabelförteckning av MiDAS föräldrapenning
 Excel, 61 kB, öppnas i nytt fönster.
Försäkringskassans ersättningar som inte finns i MiDAS
För de ersättningar som inte finns i MiDAS finns inte kvalitetssäkrat data över ersättningsperioder men för de flesta förmåner finns data för utbetalningar men också information om vilken period ersättningen avsåg. Nedan finns variabelförteckningar för de i beställningar vanligast förekommande ersättningarna:
Variabelförteckning av tillfällig föräldrapenning
 Excel, 13 kB, öppnas i nytt fönster.
Variabelförteckning av assistansersättning
 Excel, 26 kB.
Variabelförteckning av bilstöd
 Excel, 14 kB, öppnas i nytt fönster.
Variabelförteckning av merkostnadsersättning
 Excel, 18 kB, öppnas i nytt fönster.
Variabelförteckning av omvårdnadsbidrag
 Excel, 17 kB, öppnas i nytt fönster.
Variabelförteckning av läkarintygsregistret
 Excel, 16 kB, öppnas i nytt fönster.
Variabelförteckning av arbetsskadeersättningen
 Excel, 21 kB, öppnas i nytt fönster.
Variabelförteckning av tandvårdsstödet
 Excel, 57 kB, öppnas i nytt fönster.
Beställning av individdata för andra ersättningar
Det går att beställa individdata för andra ersättningar än de vi har utförliga variabellistor på. För de flesta ersättningar har vi ersättningsperiod, utbetalningsdatum och belopp.
Området barn och familj
Barnbidrag
Bostadsbidrag till barnfamiljer med flera
Graviditetspenning
Underhållsstöd
Området sjuk
Närståendepenning
Smittbärarpenning
Ersättning för höga sjuklönekostnader
Området Funktionsnedsättning
Bostadstillägg
Området Arbetsmarknadspolitiska program
Aktivitetsstöd
Utvecklingsersättning
Etableringsersättning
Området Internationell vård
Planerad vård utomlands
Eftersläpning på grund av handläggningstid
Det finns viss eftersläpning i MiDAS. Denna eftersläpning beror på att utbetalningar kan ske relativt långt efter den period som ersättningen avser. Uppgifterna i MiDAS går att beställa från och med då täckningen är 95 %.
För sjuk- och rehabiliteringspenning samt föräldrapenning är fördröjningseffekten cirka tre månader. För sjuk- och aktivitetsersättning är fördröjningseffekten för nybeviljade ärenden, dvs personer som får ersättningen för första gången, cirka nio månader. Midas är en rörlig databas som uppdateras även bakåt i tiden om ny information tillkommer.
Kontakt
statistikenheten@forsakringskassan.se
        Relaterade länkar
    
Statistik
Statistikdatabas
Social Insurance in Figures
Social Insurance in Figures 2023
 Pdf, 5 MB.
Externa länkar
Longitudinell integrationsdatabas för sjukförsäkrings- och arbetsmarknadsstudier (LISA) (scb.se)
 Länk till annan webbplats, öppnas i nytt fönster.
Guide till register- och hälsodata (dataguiden.se)
 Länk till annan webbplats, öppnas i nytt fönster.
Senast uppdaterad 
27 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)