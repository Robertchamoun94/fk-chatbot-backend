Om din medarbetare blir sjuk - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om din medarbetare blir sjuk
De första 14 dagarna som din medarbetare är sjuk och inte kan jobba ska du bedöma om hen har rätt till sjuklön och betala ut det. Du ska be medarbetaren om ett läkarintyg efter 7 dagar.
Sjukanmäl medarbetaren
Om medarbetaren blir sjuk ska hen sjukanmäla sig till dig den första dagen som hen är sjuk. Om medarbetaren är sjuk längre än 14 dagar ska hen ansöka om sjuk­penning från Försäkringskassan. Du som arbetsgivare ska då göra en sjuk­anmälan till Försäkringskassan. Det gör du helst redan dag 15 men senast dag 21 i med­arbetarens sjukperiod. Utan din sjuk­anmälan kan hen inte ansöka om sjukpenning.
Betala ut sjuklön
Om din medarbetare är sjuk och inte kan jobba ska du bedöma om hen har rätt till sjuklön. Medarbetaren har rätt till sjuklön om hen inte klarar av sitt vanliga jobb eller andra tillfälliga arbetsuppgifter, helt eller delvis. Du betalar sjuklön i 14 kalenderdagar. Från sjuklönen ska du göra ett karensavdrag.
Om medarbetaren är sjuk längre än 7 kalender­dagar ska hen lämna ett läkar­intyg dag 8 för att få fortsatt sjuk­lön. 
Sjuklön
Karens­avdrag
Om din medarbetare inte kan ta sig till jobbet
Om med­arbetaren kan jobba trots sjukdom, men inte ta sig till jobbet på vanligt sätt, kan du betala reseersättning.
Rese­ersättningen
är skattepliktig
täcker merkostnader till och från jobbet
kan betalas ut i maximalt 14 dagar
kräver att medarbetaren är sjukanmäld under tiden
kräver att du betalar vanlig lön, inte sjuklön.
Om medarbetaren bara kan jobba deltid kan du betala reseersättning och vanlig lön för tiden som hen jobbar och sjuklön för resterande tid.
Efter 14 dagar kan medarbetaren få arbetsresor
Om medarbetaren behöver ta sig till jobbet på annat sätt även efter dag 14, kan hen ansöka om ersättning för arbetsresor hos Försäkringskassan. Då gör du en sjukanmälan till Försäkringskassan och medarbetaren behöver ett läkarintyg med sjukskrivning på heltid.
Sjukpenning för anställda
 
        Ersättning för förebyggande behandling eller rehabilitering
    
    
Om din med­arbetare behöver gå från jobbet för behandling eller rehabilitering kan hen ansöka om förebyggande sjuk­penning. Med­arbetaren kan få ersättning för den tid (under arbetstid) som hen får medicinsk behandling eller medicinsk rehabilitering för att förebygga eller förkorta sjukdom. Det är läkaren som ordinerar insatserna och Försäkrings­kassan som godkänner dem.
Med­arbetaren ansöker om ersättning för arbets­tiden som hen är frånvarande. Övrig tid arbetar med­arbetaren med lön som vanligt. Med­arbetaren slipper karens­avdrag.
Förebyggande sjuk­penning för anställda
        Om din medarbetare är sjuk ofta
    
    
Om me­darbetaren har långa sjuk­perioder eller är sjuk ofta kan hen ha rätt till särskilt högrisk­skydd. En medarbetare omfattas av det särskilda högrisk­skyddet om det är troligt att hen på grund av en sjuk­dom eller en funktions­nedsättning antingen kommer att vara
sjuk ofta (fler än 10 gånger under ett år), eller
sjuk länge (fler än 28 dagar i följd).
Särskilt högrisk­skydd
Vad mera kan jag göra för medarbetaren?
Ditt rehabilitering­sansvar börjar första dagen med­arbetaren är sjuk. Fundera på vilka förändringar som skulle underlätta för hen att komma tillbaka till jobbet. Du ska också undersöka om det finns andra arbets­uppgifter som medarbetaren tillfälligt skulle kunna jobba med. 
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Betyder läkarintyget att medarbetaren har rätt att vara borta från arbetet med sjuklön eller sjukpenning?
Nej. Intyget är ett underlag och ger inte medarbetaren automatiskt rätt till sjuklön eller sjukpenning. Läkarintyget är till för att du som arbetsgivare och Försäkringskassan ska kunna bedöma om medarbetaren har rätt till sjuklön och sjukpenning.
I intyget beskriver läkaren hur medarbetarens medicinska tillstånd påverkar förmågan att arbeta. Det ska tydligt framgå vilka uppgifter som medarbetaren inte klarar av att utföra på grund av sjukdom.
Vad händer om medarbetaren blir sjuk under semestern?
Semesterdagar är ledighet som medarbetaren har arbetat ihop. Det innebär att medarbetaren inte ska behöva använda semestern för att bli frisk, istället kan man sjukanmäla sig till sin arbetsgivare. Under de första 14 dagarna kan medarbetaren få sjuklön av dig som arbetsgivare.
Vad gäller om en medarbetare har fler arbetsgivare än mig?
Om en medarbetare har flera arbetsgivare, ska varje arbetsgivare betala sjuklön under sjuklöneperioden. Du betalar sjuklön för den tid som medarbetaren skulle ha arbetat hos dig.
Jag vet inte vad CFAR-nummer är. Behöver jag fylla i det?
CFAR-nummer är Statistiska centralbyråns (SCB) åttasiffriga identifikationsnummer för arbetsställen. Alla företag tilldelas CFAR-nummer. Stora företag kan ha flera arbetsställen med olika CFAR-nummer.
Du ska lämna CFAR-nummer vid sjukanmälan av en medarbetare om det finns en skriftlig överenskommelse med Försäkringskassan om detta. Dessa överenskommelser finns främst med större arbetsgivare.
Hämta CFAR-nummer på Statistiska centralbyråns webbplats (scb.se)
 Länk till annan webbplats, öppnas i nytt fönster.
Jag har blivit kontaktad av en rehabiliteringskoordinator och är osäker på om hen arbetar på Försäkringskassan eller inom vården?
En rehabiliteringskoordinator arbetar inom hälso- och sjukvården eller hos företagshälsovården och inte hos Försäkringskassan.
Du kan läsa mer om vad en rehabiliteringskoordinator gör på
Sveriges Kommuner och Regioner (SKR.se)
 Länk till annan webbplats, öppnas i nytt fönster.
Min medarbetare är smittbärare och är avstängd från jobbet av läkare. Ska jag betala ut sjuklön?
Nej, om en läkare har beslutat att din medarbetare inte får gå till jobbet för att hen kan vara smittad av en allmänfarlig sjukdom, behöver du inte betala ut sjuklön. Medarbetaren kan då ansöka om smittbärarpenning från Försäkringskassan.
Får jag begära in ett läkarintyg tidigare än den åttonde dagen?
Ja. Ibland kan det finnas skäl för en arbetsgivare att begära in läkarintyg tidigare, till exempel av rehabiliterings- eller kontrollskäl. Ett exempel kan vara att medarbetaren har varit sjuk många gånger under en begränsad tid utan att ha kontaktat läkare och utan att ha någon kronisk sjukdom. Om du vill göra en sådan begäran ska den vara skriftlig och får inte gälla längre tid än ett år. Avvikelser kan göras genom kollektivavtal.
Även Försäkringskassan kan besluta att en medarbetare ska lämna läkarintyg från och med första dagen i varje sjukperiod. Ett sådant beslut kallas för läkarintygsföreläggande. Försäkringskassan kan ta initiativet själv, eller så kan du som arbetsgivare be att vi gör det.
        Relaterade länkar
    
E-tjänster
Kom igång med e-tjänsterna för arbetsgivare
Externa länkar
Sjuklönelagen (riksdagen.se)
 Länk till annan webbplats.
Rehabverktyget – ett stöd för chefer (Prevent.se)
 Länk till annan webbplats.
Senast uppdaterad 
17 juni 2025