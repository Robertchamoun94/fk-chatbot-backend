Sjukskriven när du är arbetssökande - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjukskriven när du är arbetssökande
Om du har en sjukdom eller skada som gör att du inte kan ta ett jobb eller jobba när du är arbetssökande, så kan du få sjukpenning.
På den här sidan
        Letade du efter något annat?
    
Om du deltar i program hos Arbetsförmedlingen och blir sjuk 
Gör så här när du blir sjuk
 
Steg
 1
 
Sjukanmäl dig till Försäkringskassan
 
Om du är helt arbetssökande ska du sjukanmäla dig till Försäkringskassan första dagen du är sjuk.
            
                Gör en sjukanmälan
            
            
 Till e-tjänsten
Du som är arbetssökande på deltid och har en anställning, ska också sjukanmäla dig till din arbetsgivare.
Om du missar att anmäla dig den första dagen du är sjuk kan du få sjukpenning ändå, men för högst 7 dagar innan du gjorde din anmälan. I vissa situationer kan den tiden förlängas, till exempel att du är allvarligt sjuk.
Steg
 2
 
Ansök om sjukpenning
 
När du har sjukanmält dig ansöker du om sjukpenning.
            
                Ansök om sjukpenning
            
            
 Till e-tjänsten
Steg
 3
 
Skaffa ett läkarintyg
 
Försäkringskassan behöver ett läkarintyg, senast dag 8, med uppgifter om din sjukdom eller skada för att utreda om du kan få sjukpenning.
Om läkarintyg
Läkaren skickar oftast läkarintyget till oss digitalt utan att du behöver göra något.
            
                Kolla på Mina sidor om vi har fått ett läkarintyg
            
            
 Till e-tjänsten
Om vi inte har fått läkarintyget så kan du skicka det till oss via 1177.
Hitta läkarintyg på 1177 (1177.se)
 Länk till annan webbplats, öppnas i nytt fönster.
Steg
 4
 
Vänta på besked
 
Vi bedömer din arbetsförmåga utifrån läkarintyget. Vi tittar på hur din sjukdom eller skada påverkar din förmåga att utföra ett jobb på vanliga arbetsmarknaden.
Vi handlägger de flesta ärenden inom 30 dagar. Men det kan ta upp till 70 dagar innan du får beslut, om vi till exempel behöver utreda din inkomst.
På Mina sidor och i appen kan du se när beslutet är klart i ditt ärende.
När kommer pengarna?
Om du blir beviljad sjukpenning så kommer den första utbetalningen så fort vi är färdiga med handläggningen. Pengarna finns då på ditt konto cirka 3 dagar efter att vi har fattat beslutet.
Resten av utbetalningarna kommer på bestämda datum, beroende på när du är född:
den 25:e varje månad, om du är född dag 1–10
den 26:e varje månad, om du är född dag 11–20
den 27:e varje månad, om du är född dag 21–31.
På Mina sidor kan du se din preliminära utbetalning så snart vi har handlagt din ansökan.
Kan jag få sjukpenning?
Du kan ha rätt till sjukpenning om
du inte kan ta ett jobb eller jobba för att du är sjuk eller har en skada och din förmåga att jobba har minskat med åtminstone en fjärdedel
du har jobbat tidigare så att du har en sjukpenninggrundande inkomst (SGI)
är försäkrad i Sverige.
Du som bor eller jobbar i Sverige är oftast försäkrad i Sverige.
Är jag försäkrad i Sverige?
Sjukpenninggrundande inkomst (SGI)
Du kan få sjukpenning på 25 procent, 50 procent, 75 procent eller 100 procent beroende på hur mycket din arbetsförmåga är nedsatt på grund av sjukdom.
Sjukpenning de första 14 dagarna
För att få sjukpenning under de första 14 dagarna behöver du vara inskriven på Arbetsförmedlingen och aktivt arbetssökande.
Hur mycket kan jag få?
Hur mycket du kan få beror på vilken inkomst du har haft och i vilken omfattning du får sjukpenning. Du kan få högst 543 kronor per dag.
Du som är arbetssökande på deltid och samtidigt har en anställning kan ha rätt till en högre ersättning.
Om du inte får sjukpenning
Om vi bedömt att du inte har rätt till sjukpenning behöver du skydda din sjukpenninggrundande inkomst, SGI, för att kunna ansöka om sjukpenning eller andra ersättningar längre fram. I beslutsbrevet som skickas hem till dig får du information om vad som gäller för just dig och vad du kan göra.
SGI – när ersättning baseras på din inkomst
Frågor och svar
 
 
Vad gäller om jag är sjukskriven på deltid?
 
 
Hur gör jag om jag är sjukskriven på deltid och vill jobba mer?
 
 
Kan jag få ersättning för att förebygga sjukskrivning?
 
 
Får jag resa utomlands när jag har sjukpenning?
 
 
Hjälpte den här sidan dig?
 
Ja
 
Nej
 
 
 
Senast uppdaterad 
4 juli 2025