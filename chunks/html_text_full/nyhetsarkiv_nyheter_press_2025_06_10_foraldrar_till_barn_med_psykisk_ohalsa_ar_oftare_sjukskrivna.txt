Föräldrar till barn med psykisk ohälsa är oftare sjukskrivna - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Föräldrar till barn med psykisk ohälsa är oftare sjukskrivna
10 juni 2025
Föräldrar till barn som vårdats för psykisk ohälsa är borta oftare än andra från sina jobb. Frånvaron består både av att de vabbar oftare och att de oftare själva är sjukskrivna. Det visar en ny rapport från Försäkringskassan.
– Barn och ungas psykiska hälsa påverkar hela familjen, inte minst eftersom barn med psykisk ohälsa ofta är beroende av föräldrarnas stöd i fler situationer och under längre tid i livet än andra barn, säger analytiker Anna Persson.
Rapporten visar att föräldrar till barn med psykisk ohälsa är sjukskrivna i högre utsträckning än andra föräldrar. Särskilt stor är skillnaden när det gäller psykiatriska diagnoser.
– Vi kan inte svara på vad sambandet beror på. Det skulle kunna handla om att barnets ohälsa orsakar oro och mindre möjlighet för återhämtning hos föräldrarna, eller på grund av ärftlighet och social sårbarhet, säger Anna Persson.
Föräldrar vars barn vårdats för psykisk ohälsa använder också mer tillfällig föräldrapenning, vab, än andra föräldrar med barn i motsvarande åldrar, särskilt när barnen är äldre.
Stora skillnader mellan mammor och pappors frånvaro från jobbet
Sedan tidigare är det känt att kvinnor både är sjukskrivna oftare än män och att de tar ut mer av den tillfälliga föräldrapenningen. Familjer med barn som har psykisk ohälsa är inget undantag, tvärtom är könsskillnaderna i sjukskrivningar ännu större för den gruppen.
– Att förebygga och att tidigt upptäcka och behandla psykisk ohälsa hos såväl barn och som vuxna, innebär stora mänskliga och ekonomiska vinster. Därför är det viktigt att hela familjen får rätt stöd så tidigt som möjligt. Det kan handla om stöd från skolan eller vården eller att arbetsgivare till de här föräldrarna erbjuder stöd genom företagshälsovården, säger Michael Bohman, områdeschef på Försäkringskassan.
Fakta om rapporten
I rapporten används begreppet psykisk ohälsa för både psykiska sjukdomar och neuropsykiatriska funktionsnedsättningar (NPF). De barn som omfattas är de som har haft minst ett vårdbesök inom psykiatrin, eller minst ett vårdbesök inom specialiserad öppenvård alternativt heldygnsvård där barnet fått en psykiatrisk diagnos, eller att barnet hämtat ut psykofarmaka. 
Försäkringskassan har kombinerat uppgifter om barns vårdkontakter för psykisk ohälsa från Socialstyrelsens patient- och läkemedelsregister med information om hur deras föräldrar använder tillfällig föräldrapenning, omvårdnadsbidrag och sjukpenning.
Cirka 350 000 barn i åldrarna 5–18 år som haft vårdkontakt för psykisk ohälsa mellan 2004 och 2022 omfattas av rapporten.
Ekonomisk trygghet vid psykisk ohälsa hos barn (Socialförsäkringsrapport 2025:2)
 Pdf, 902 kB, öppnas i nytt fönster.
Till pressmeddelanden