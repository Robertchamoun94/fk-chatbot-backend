Utlåtande för särskilt högriskskydd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Utlåtande för särskilt högriskskydd
Här får du som har en patient som ska ansöka om särskilt högriskskydd information om hur du fyller i läkarutlåtandet och om vem som gör vad.
Vad är särskilt högriskskydd?
Särskilt högriskskydd innebär att din patients arbetsgivare kan få ersättning för sina sjuklönekostnader om patienten riskerar att ha långa sjukperioder eller riskerar att vara sjuk ofta. En patient som är sjuk ofta kan även slippa karensavdrag.
Kan min patient få särskilt högriskskydd?
Din patient omfattas av det särskilda högriskskyddet om det är troligt att hen på grund av en sjukdom eller en funktionsnedsättning antingen kommer att vara
sjuk ofta (fler än tio gånger under ett år), eller
sjuk länge (fler än 28 dagar i följd).
Hur skriver jag ett utlåtande som ger Försäkringskassan rätt information?
Ett utlåtande om särskilt högriskskydd ska styrka patientens diagnos och att patienten riskerar att få en omfattande sjukfrånvaro.
Vem ska göra vad?
Patienten ska:
Ansöka om särskilt högriskskydd hos Försäkringskassan.
Skicka in läkarutlåtande till Försäkringskassan.
Läkaren ska:
Skriva ett läkarutlåtande om patienten ber om det.
Ge läkarutlåtandet till patienten.
7262 Läkarutlåtande för särskilt högriskskydd
 Pdf, 1 MB.
Försäkringskassan ska:
Bedöma om patienten omfattas av särskilt högriskskydd.
Meddela patienten och hens arbetsgivare.
Betala ut ersättning till arbetsgivaren om alla villkor är uppfyllda.
Frågor och svar
Vem kan få särskilt högriskskydd?
Villkoren för att få särskilt högriskskydd finns beskrivna på Försäkringskassans sidor för privatpersoner.
Information för patienten om särskilt högriskskydd
Kan en patient som är nyanländ ha rätt till särskilt högriskskydd?
Ja, om patienten har fått uppehållstillstånd kan hen ha rätt till ersättning från Försäkringskassan. Villkoren finns beskrivna på Försäkringskassans sidor för privatpersoner.
Information för patient som har fått uppehållstillstånd i Sverige
Om patienten är asylsökande och inte har fått uppehållstillstånd ännu har hen inte rätt till ersättning från Försäkringskassan.
Information för patient som är asylsökande i Sverige
Jag har skrivit ett underlag för särskilt högriskskydd. Kan jag få ersättning från Försäkringskassan?
Nej. Försäkringskassan betalar inte ersättning för utfärdande av detta intyg.
Jag behöver komma i kontakt med min patients handläggare. Kan ni hjälpa mig?
Ja. Ring till oss på 
0771-17 90 00
 så hjälper vi dig.
Vi kan tyvärr inte publicera kontaktuppgifter till våra handläggare på webbplatsen.
Vad gäller när patienten ska förbereda sig eller genomgå ingrepp i samband med donation av organ eller vävnader?
Om din patient behöver vara ledig från sitt arbete i samband med donation av organ eller vävnader kan hen ha rätt till särskilt högriskskydd. Fyll i fält 3 i läkarutlåtande för särskilt högriskskydd.
7262 Läkarutlåtande för särskilt högriskskydd
 Pdf, 1 MB.
        Relaterade länkar
    
Information för patienten
Särskilt högriskskydd
Relaterad information
Försäkringsmedicin på Försäkringskassan
Externa länkar
Försäkringsmedicinskt beslutsstöd (socialstyrelsen.se)
 Länk till annan webbplats, öppnas i nytt fönster.
Senast uppdaterad 
17 juni 2025