Ersättning för sjukvård, tandvård eller hjälpmedel för dig inom försvaret - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättning för sjukvård, tandvård eller hjälpmedel för dig inom försvaret
Om en personskada gör att du har kostnader för tandvård eller hjälpmedel kan du få ersättning från Försäkringskassan. Är du rekryt kan du även få ersättning för sjukvård och läkemedel i Sverige.
På den här sidan
Kostnader för tandvård
Du kan ha rätt till ersättning för tandvårdskostnader från Försäkringskassan om det här stämmer in på dig:
du skadade dig när du tjänstgjorde enligt lagen om totalförsvarsplikt, deltog i en frivillig försvarsutbildning, medverkade i räddningstjänst eller deltog i verksamhet inom hemvärnet eller inom en frivillig försvarsorganisation
skadan har godkänts som personskada av Försäkringskassan
behandlingen är nödvändig på grund av skadan
tandläkaren är ansluten till Försäkringskassan
du har ett kvitto eller ett behandlingsförslag från din tandläkare.
Hur mycket pengar kan jag få?
Försäkringskassan utgår från referenspriser för att räkna ut hur mycket ersättning du kan få för tandvård. Om din tandläkare tar ut ett högre pris än referenspriset så får du oftast bara ersättning som motsvarar referenspriset.
Alla referenspriser finns i referensprislistan på Tandvårds‑ och läkemedelsförmånsverkets webbplats.
Tandvårds‑ och läkemedelsförmånsverket (tlv.se)
 Länk till annan webbplats, öppnas i nytt fönster.
Gör så här för att ansöka om ersättning för tandvårdskostnader
Börja med att anmäla skadan
Tala om för din närmaste chef, föreståndare eller motsvarande att du har skadat dig eller blivit sjuk på grund av verksamheten eller skadat dig på väg till eller från verksamheten. Hen ska sedan anmäla skadan till Försäkringskassan.
Om skadan visar sig efter att du lämnat försvaret eller verksamheten inom det civila försvaret anmäler du själv skadan till Försäkringskassan.
9210 Anmäl arbetsskada eller personskada
 Pdf, 853 kB.
Ansök efter att du har anmält skadan
5087 Ansök om ersättning från statligt personskadeskydd
 Pdf, 853 kB.
Redovisa kvitton, räkningar, offert eller behandlingsförslag
För att kunna handlägga din ansökan behöver vi underlag för dina kostnader. Du kan antingen
skicka in kvitton eller räkningar som visar hur mycket du har betalat, eller
skicka in förslag från läkare alternativt tandläkare på vilken behandling du behöver få eller vilket hjälpmedel du behöver. Skicka det till:
Försäkringskassans inläsningscentral
839 88 Östersund
Vänta på beslut
Vår målsättning är att du ska få ett beslut inom 3 månader från att vi börjar utreda.
Kostnader för hjälpmedel
Du kan ha rätt till ersättning för hjälpmedel från Försäkringskassan om det här stämmer in på dig:
du skadade dig när du tjänstgjorde enligt lagen om totalförsvarsplikt, deltog i en frivillig försvarsutbildning, medverkade i räddningstjänst eller deltog i verksamhet inom hemvärnet eller inom en frivillig försvarsorganisation
skadan har godkänts som personskada av Försäkringskassan
det finns ett läkarintyg eller ett medicinskt underlag som visar att du behöver hjälpmedlet på grund av din personskada
du inte kan få hjälpmedlet gratis från till exempel regionen
du har ett kvitto eller en offert på din kostnad.
Hur mycket kan jag få?
Du kan få ersättning för hela den kostnad du har för hjälpmedel. Ersättningen kan betalas ut vid många tillfällen, till exempel om du behöver byta ut batterier eller liknande.
Tänk på att du bara kan få ersättning från Försäkringskassan om du inte får det från något annat håll. Ofta betalar regionen för hjälpmedel.
Gör så här för att ansöka om ersättning för hjälpmedel
Börja med att anmäla skadan
Tala om för din närmaste chef, föreståndare eller motsvarande att du har skadat dig eller blivit sjuk på grund av verksamheten eller skadat dig på väg till eller från verksamheten. Hen ska sedan anmäla skadan till Försäkringskassan.
Om skadan visar sig efter att du lämnat försvaret eller verksamheten inom det civila försvaret anmäler du själv skadan till Försäkringskassan.
9210 Anmäl arbetsskada eller personskada
 Pdf, 853 kB.
Ansök efter att du har anmält skadan
5087 Ansök om ersättning från statligt personskadeskydd
 Pdf, 794 kB.
Redovisa kvitton, räkningar, offert eller behandlingsförslag
För att kunna handlägga din ansökan behöver vi underlag för dina kostnader. Du kan antingen
skicka in kvitton eller räkningar som visar hur mycket du har betalat, eller
skicka in förslag från läkare alternativt tandläkare på vilken behandling du behöver få eller vilket hjälpmedel du behöver. Skicka det till:
Försäkringskassans inläsningscentral
839 88 Östersund
Vänta på beslut
Vår målsättning är att du ska få ett beslut inom 3 månader från att vi börjar utreda.
Om du är värnpliktig eller rekryt och har haft kostnader för sjukvård eller läkemedel i Sverige
Med sjukvård menas till exempel läkarvård, sjukhusvård, sjukgymnastik samt resor till och från läkare och sjukhus.
Du kan få ersättning för nödvändiga kostnader för sjukvård och läkemedel om du
skadat dig eller blivit sjuk under militär utbildning som du har avslutat
skadan har godkänts som personskada av Försäkringskassan
har ett kvitto eller ett behandlingsförslag
haft kostnader inom 3 år från det att du avslutade din tjänstgöring.
Hur mycket kan jag få?
Du kan få ersättning för hela den kostnad du haft.
Ersättningen kan betalas ut vid många tillfällen.
Tänk på att du bara kan få ersättning från Försäkringskassan om du inte får det från något annat håll.
Gör så här för att ansöka om ersättning för sjukvård eller läkemedel i Sverige
Börja med att anmäla skadan
Tala om för din närmaste chef, föreståndare eller motsvarande att du har skadat dig eller blivit sjuk på grund av verksamheten eller skadat dig på väg till eller från verksamheten. Hen ska sedan anmäla skadan till Försäkringskassan.
Om skadan visar sig efter att du lämnat försvaret eller verksamheten inom det civila försvaret anmäler du själv skadan till Försäkringskassan.
9210 Anmäl arbetsskada eller personskada
 Pdf, 853 kB.
Ansök efter att du har anmält skadan
5087 Ansök om ersättning från statligt personskadeskydd
 Pdf, 794 kB.
Redovisa kvitton, räkningar, offert eller behandlingsförslag
För att kunna handlägga din ansökan behöver vi underlag för dina kostnader. Du kan antingen
skicka in kvitton eller räkningar som visar hur mycket du har betalat, eller
skicka in förslag från läkare alternativt tandläkare på vilken behandling du behöver få eller vilket hjälpmedel du behöver. Skicka det till:
Försäkringskassans inläsningscentral
839 88 Östersund
Vänta på beslut
Vår målsättning är att du ska få ett beslut inom 3 månader från att vi börjar utreda.
Du kan ha rätt till ersättning från andra försäkringar
Förutom ersättning från Försäkringskassan kan det också finnas andra ersättningar du kan ansöka om.
Om du har skadat dig under militär utbildning (kammarkollegiet.se)
 Länk till annan webbplats, öppnas i nytt fönster.
För dig som skadats eller blivit sjuk i totalförsvaret (kungafonden.se)
 Länk till annan webbplats, öppnas i nytt fönster.
Om du har en privat olycksfallsförsäkring kan du ha rätt till ersättning från ditt försäkringsbolag.
Frågor och svar
 
 
Kan jag få skadestånd?
 
 
Vad räknas som personskada?
 
 
Kan jag få sjukpenning som ersättning för en personskada?
 
 
Kan jag ansöka om ersättning för tandvård innan behandlingen börjar om jag har ett behandlingsförslag?
 
 
Vad är hjälpmedel?
 
 
Kan jag köpa vilket hjälpmedel som helst och få ersättning från Försäkringskassan?
 
 
        Letade du efter något annat?
    
Ersättning för förlorad inkomst efter skada – livränta
Om du har skadat dig under arbete eller militärtjänstgöring innan 1977
Senast uppdaterad 
17 juni 2025