Handikappersättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Handikappersättning
Det går inte längre att ansöka om handikapp­ersättning, ersättningen är bara för dem som redan har den. I stället kan du som har kostnader till följd av din funktions­nedsättning ansöka om merkostnads­ersättning. Detsamma gäller för dig som är blind eller har en grav hörselskada.
På den här sidan
Hur länge gäller beslutet om handikappersättning?
Handikappersättningen gäller så länge som det står i beslutet eller till dess att du få beslut om sjuk- eller aktivitetsersättning, eller ålderspension. Det gäller också för dig som är blind eller gravt hörselskadad och har handikappersättning på garanterad nivå.
Ersättningen kan också upphöra om ditt hjälpbehov eller dina merkostnader minskar eller inte längre finns kvar.
Om ditt beslut har upphört, eller om du har fått beslut om sjukersättning, aktivitetsersättning eller ålderspension före den 1 juli 2021 finns särskilda bestämmelser. Kontakta Försäkringskassan på telefon 
0771‑524 524
 så får du mer information.
När din handikappersättning upphör kan du som har kostnader upp till en viss nivå ansöka om merkostnadsersättning:
Merkostnadsersättning för vuxna
Handikappersättning jämfört med merkostnadsersättning
Merkostnadsersättningen ersätter bara kostnader som finns på grund av din funktionsersättning. Din rätt till handikappersättning har baserats på ditt hjälpbehov, dina merkostnader eller en kombination av båda.
För dig som har garanterad nivå så finns den också i merkostnadsersättning.
Förmånsintyg
Du som är beviljad handikappersättning har fortfarande möjlighet att använda förmånsintyget.
            
                Visa förmånsintyg
            
            
 Till e-tjänsten
Utbetalning
Handikappersättningen betalas ut den 18:e eller 19:e varje månad.
För dig som har handikappersättning finns 3 nivåer (36, 53 eller 69 procent av prisbasbeloppet) beroende på hur mycket hjälp du får och hur stora merkostnader du har. Beloppen justeras vid varje årsskifte. Du betalar ingen skatt på ersättningen.
Se aktuella belopp för handikappersättning
Meddela Försäkringskassan om något förändras
Det är viktigt att du meddelar oss om det hjälpbehov eller merkostnader som du får ersättning för minskar eller upphör. Det måste du göra så snart som möjligt, men senast 14 dagar efter att hjälpbehovet eller merkostnaden minskat eller upphört. Det går bra att ringa oss på telefon 
0771‑524 524
. Om du inte meddelar oss och vi betalar ut för hög ersättning riskerar du att få betala tillbaka pengar i efterhand.
Exempel på när du ska meddela oss:
Om du inte längre har samma behov av hjälp.
Om ditt hjälpbehov kommer att tillgodoses av kommunen eller regionen.
Om någon av merkostnaderna minskar eller inte längre finns kvar.
Om du kommer att vårdas på sjukhus längre än 6 månader.
Om du kommer att vara utomlands under en eller flera längre perioder. Det är svårt att säga en exakt gräns för vad som räknas som en lång period. Hör av dig till Försäkringskassan för mer information.
        Letade du efter något annat?
    
Merkostnadsersättning för vuxna
Sjukersättning resten av arbetslivet (sjukpension)
Aktivitetsersättning för unga vuxna
Arbetshjälpmedel
Senast uppdaterad 
9 juni 2025