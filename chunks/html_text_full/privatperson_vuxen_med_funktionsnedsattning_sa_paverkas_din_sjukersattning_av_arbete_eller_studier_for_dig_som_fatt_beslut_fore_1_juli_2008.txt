Arbeta eller studera med sjukersättning – gäller dig med beslut juni 2008 eller tidigare - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Arbeta eller studera med sjukersättning –  gäller dig med beslut juni 2008 eller tidigare
När du ska arbeta med steglös avräkning eller meddela en förändring till oss. Gäller dig som fick sjukersättning i
 
juni 2008 eller tidigare.
På den här sidan
        Letade du efter något annat?
    
Du fick beslut om sjukersättning den 1 juli 2008 eller efter
Sjukersättning resten av arbetslivet (sjukpension)
Hör av dig till Försäkringskassan när något ändras
När du har sjukersättning måste du anmäla alla förändringar som kan påverka sjukersättningen. Annars kan du bli av med din sjukersättning eller behöva betala tillbaka pengar i efterhand.
Förändringar som du behöver du anmäla till oss
Förändringar som kan påverka sjukersättningen är till exempel att
du börjar arbeta
du börjar arbeta mer än tidigare, till exempel om du får halv sjukersättning men börjar arbeta heltid
du börjar få en ny utländsk pension, livränta eller liknade
du får mer i utländsk pension, livränta eller liknande, jämfört med vad du hade tidigare
du flyttar utomlands.
Förändringar som gäller hur mycket du arbetar måste du anmäla i förväg. Övriga förändringar ska du anmäla så snart du har fått reda på dem.
            
                Anmäl förändringar som påverkar din sjukersättning eller aktivitetsersättning
            
            
 Till e-tjänsten
Behöver du använda blankett?
7284 Anmäl förändringar som påverkar din sjukersättning eller aktivitetsersättning
 Pdf, 712 kB.
Du kan ha rätt till bostadstillägg
När du har sjukersättning kan du också ha rätt till bostadstillägg:
            
                Kolla om du kan få bostadstillägg
            
            
 Till e-tjänsten
Ditt förmånsintyg kan ge dig rabatter
Alla som har sjukersättning får ett så kallat förmånsintyg. Det visar att du får ersättning från Försäkringskassan och kan ge dig rabatter från vissa företag.
Du kontrollerar själv med varje företag om intyget kan ge rabatt, och hur stor den i så fall blir.
            
                Se och visa ditt förmånsintyg på Mina sidor
            
            
 Till e-tjänsten
Förmånsintyget finns också i Försäkringskassans app, och på papper.
            
                Beställ ett förmånsintyg på papper
            
            
 Till e-tjänsten
Om du vill arbeta med sjukersättning – steglös avräkning
Du som orkar och vill arbeta, studera eller arbeta ideellt kan göra det och fortfarande ha kvar din rätt till sjukersättning. Men det gäller bara dig som fick ditt beslut om sjukersättning 
före
 den 1 juli 2008, och som inte har fått en högre nivå av sjukersättning sedan dess.
Ansök om steglös avräkning innan du börjar arbeta
Innan du börjar arbeta, eller arbeta mer än du redan gör, måste du ansöka om så kallad steglös avräkning.
            
                Ansök om omräkning av sjukersättning vid arbete (steglös avräkning)
            
            
 Till e-tjänsten
7280 Ansök om omräkning av sjukersättning vid arbete (steglös avräkning)
 Pdf, 1 MB.
Det finns ingen gräns för hur länge du kan arbeta och ändå ha kvar din rätt till sjukersättning, men du måste ansöka inför varje nytt år.
Om du börjar arbeta innan du ansöker om steglös avräkning så slutar reglerna om steglös avräkning att gälla för dig. Det kan leda till att du inte längre kan ha kvar sjukersättningen. Du riskerar också att Försäkringskassan kräver tillbaka sjukersättning som du redan har fått.
Du kan börja arbeta direkt när du har lämnat in ansökan
När du har lämnat in din ansökan kan du börja arbeta direkt. Du kommer att få ett beslut från oss, men du behöver inte vänta på beslutet.
Du behöver inte ansöka om du ska studera eller arbeta utan lön eller arvode
Om du vill studera eller arbeta utan lön eller arvode så behövs det ingen ansökan. Om du däremot tänker börja arbeta och få en inkomst så måste du ansöka om steglös avräkning först
Du kan tjäna upp till ett visst belopp utan att sjukersättningen minskar
När du arbetar och har steglös avräkning kan du ha inkomster upp till ett visst belopp utan att din sjukersättning minskar. Det beloppet kallas fribelopp. Men även då måste du ansöka om steglös avräkning innan du börjar arbeta.
Hur stort fribeloppet är beror på vilken nivå av sjukersättning du får, och vilken månad under året som du börjar arbeta eller arbeta mer.
Så här mycket kan du tjäna 2025 utan att din sjukersättning minskar:
Du som har 
hel
 sjukersättning får tjäna upp till 58 800 kronor.
Du som har 
tre fjärdedels
 sjukersättning får tjäna upp till 152 880 kronor.
Du som har 
halv 
sjukersättning får tjäna upp till 246 960 kronor.
Du som har 
en fjärdedels
 sjukersättning får tjäna upp till 341 040 kronor.
Beloppen gäller om du arbetar hela året.
Vi vet först efteråt hur mycket sjukersättning du har haft rätt till
När du har ansökt om steglös avräkning får du ett beslut om hur mycket sjukersättning du får. Det beloppet bygger på vad du förmodligen kommer att tjäna under året. När vi sedan har fått uppgifter från Skatteverket om vad du verkligen tjänade så fattar vi ett nytt beslut utifrån det.
Om det visar sig i efterhand att du har fått för mycket sjukersättning så kan du bli tvungen att betala tillbaka pengar. Om du däremot har fått för lite sjukersättning så kan du få mer sjukersättning i efterskott.
Meddela oss om du tjänar mer än du trodde när du ansökte
Om du tjänar mer än vad du trodde att du skulle, så ska du anmäla det inom 14 dagar:
            
                Ansök om omräkning av sjukersättning vid arbete (steglös avräkning)
            
            
 Till e-tjänsten
7280 Ansök om omräkning av sjukersättning vid arbete (steglös avräkning)
 Pdf, 1 MB.
Tänk på att du kan behöva anmäla ändringar för ditt bostadstillägg också, om du har det. Bostadstillägget kan minska om du får mer inkomst medan du arbetar:
Du som har bostadstillägg
Du får avbryta arbetet om du inte kan fortsätta
Om du har ansökt om steglös avräkning men inte kan fortsätta arbeta, så ska du meddela oss att din inkomst har ändrats:
            
                Ansök om omräkning av sjukersättning vid arbete (steglös avräkning)
            
            
 Till e-tjänsten
7280 Ansök om omräkning av sjukersättning vid arbete (steglös avräkning)
 Pdf, 1 MB.
När du anmäler att du har slutat arbeta kan det bli så att du inte får mer sjukersättning för det året. Det beror i så fall på att din inkomst har blivit så hög att du redan har fått den sjukersättning som du har rätt till.
Senast uppdaterad 
23 juni 2025