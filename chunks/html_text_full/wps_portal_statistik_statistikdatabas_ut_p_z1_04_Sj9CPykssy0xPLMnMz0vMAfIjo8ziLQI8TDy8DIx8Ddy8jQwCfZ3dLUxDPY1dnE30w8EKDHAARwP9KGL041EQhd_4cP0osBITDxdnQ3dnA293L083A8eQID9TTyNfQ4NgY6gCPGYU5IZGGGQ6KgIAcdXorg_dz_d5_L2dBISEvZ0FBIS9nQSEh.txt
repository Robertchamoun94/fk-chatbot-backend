Statistikdatabas - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Hem
Statistik och analys
Statistikdatabas
Statistik inom området sjuk
Antal pågående sjukfall efter diagnoskapitel
Antal pågående sjukfall efter diagnoskapitel
 
Vänligen vänta
Vänligen vänta
Månadsstatistik från och med januari 2005 över antal och andel pågående sjukfall efter diagnoskapitel, kön, län, ålder och sjukfallslängd. 
Välj vilken statistik du vill se
 
Vänligen vänta
Vänligen vänta
Visa valda filter
Dölj valda filter
Exportera till Excel
När du exporterar till Excel skapas din fil. Om det är mycket information kan det ta upp till 3 minuter.
Exportera all statistik till excel
export
 
Vänligen vänta
Vänligen vänta
Om statistiken
Statistiken visar antal pågående sjukfall och andel pågående sjukfall per diagnoskapitel per den sista varje månad från och med 2005.
Statistiken fördelas på uppgift om kön och diagnoskapitel och uppdelat på län, ålder eller sjukfallslängd.
Mått
Antal pågående sjukfall
Antal pågående sjukfall visar hur många personer som hade ett pågående sjukfall per den sista dagen i månaden.
Ett sjukfall är en period av sammanhängande utbetalningar av sjukpenning, rehabiliteringspenning och arbetsskadesjukpenning. Alla varianter av sjukpenning, rehabiliteringspenning och arbetsskadesjukpenning ingår i måttet.
Pågående sjukfall visar den faktiska ersättningsperioden och denna kan skilja sig åt från när utbetalningen skedde eftersom utbetalningar kan ske i efterhand. Statistiken inkluderar enbart de sjukfall där utbetalningen av ersättning skett inom tre månader efter att sjukfallet inträffade.
En person som har en anställning måste vara sjukskriven i minst 15 dagar för att komma med i denna statistik, då arbetsgivaren betalar ut sjuklön fram till och med dag 14. Vid mätning av hur många som är sjukskrivna en given dag har personer med längre sjukskrivningar större sannolikhet att vara sjukskrivna just den mätpunkten, vilket innebär att de är överrepresenterade i statistiken för pågående sjukfall.
Andel pågående sjukfall
Andel pågående sjukfall visar andel sjukfall med ett visst diagnoskapitel inom vald redovisningsgrupp. 
Väljer du t e x att titta på män och kvinnor tillsammans, uppdela på län och väljer Uppsala län så motsvarar 100% alla pågående sjukfall i Uppsala län och andel pågående sjukfall visar andel med respektive diagnoskapitel inom Uppsala län.
Variabler som statistiken fördelas på 
Månad
Det finns statistik från januari år 2005. Uppgift om månad baseras på det datum som ersättningen avsåg.
Ålder
Ålder visas för åldersklasserna samtliga åldrar, –29 år, 30–39 år, 40–49 år, 50–59 år, 60–64 år och 65– år. Uppgift om ålder gäller vid månadens slut.
Län
Uppgift om län baseras på mottagarens folkbokföringsadress vid mättillfället. I statistiken på riksnivå ingår även individer som saknar folkbokföringsadress.
Sjukfallslängd
Sjukfallslängden bygger på antalet kalenderdagar mellan sjukanmälningsdagen (vanligtvis första karensdagen) och sista ersatta dagen i sjukfallet.
Diagnoskapitel
Uppgiften om diagnoskapitel baseras på den senaste registrerade diagnosen i sjukfallet. Individer som inte har någon registrerad diagnos finns redovisade under diagnoskapitel ”Saknas/okänd". 
Diagnoserna är baserade på den svenska versionen av ICD-10. Mer information om diagnoserna och klassificeringssystemet finns på Socialstyrelsens hemsida. 
Att ta hänsyn till vid jämförelser
Statistiken sträcker sig över lång tid och påverkas i hög grad av regeländringar som skett. Det är särskilt viktigt att ta hänsyn till vid jämförelser över tid. Vilka regeländringar som skett under perioden kan du läsa om i Förändringar inom socialförsäkrings- och bidragsområdena.
Förändringar inom socialförsäkrings- och bidragsområdena.
Skydd av enskilda individer
Försäkringskassan publicerar inte statistik som omfattar få individer om statistiken riskerar att leda till skada eller men för enskilda individer. När vi inte kan redovisa uppgifter markeras celler i tabeller med "..".
Källor och datakvalitet
Statistiken om antal pågående sjukfall och andel pågående sjukfall baseras på information från samtliga kända utbetalningar av sjukpenning, rehabiliteringspenning och arbetsskadesjukpenning som skett inom tre månader efter att sjukfallet ägt rum. Mindre avvikelser och enstaka felaktigheter som beror på felkodningar i källsystemen kan förekomma. Mer information om källor och datakvalitet finns i kvalitetsdeklarationen.
Kvalitetsdeklaration – Sjukfall
Sjukfall (scb.se)
Kontakt
Om du har frågor om statistiken är du välkommen att kontakta Försäkringskassans statistikservice 
statistikenheten@forsakringskassan.se
In English
Social Insurance in Figures
English keywords for sickness and rehabilitation cash benefit
For information in English please contact us at 
statistikenheten@forsakringskassan.se
Om ersättningarna
Sjukpenning
En person kan ha rätt till sjukpenning om hen har en arbetsförmåga som är tillfälligt nedsatt med minst en fjärdedel på grund av sjukdom.
Sjukpenning i förebyggande syfte
En person som behöver avstå från att arbeta under minst en fjärdedel av sin arbetsdag på grund av en medicinsk behandling eller rehabilitering kan ha rätt till sjukpenning i förebyggande syfte. Behandlingen eller rehabiliteringen ska vara ordinerad av läkare och syfta till att förebygga eller förkorta sjukdom.
Rehabiliteringspenning
En person som har nedsatt arbetsförmåga kan få rehabiliteringspenning när hen deltar i arbetslivsinriktad rehabilitering. Rehabiliteringspenning kan även betalas ut vid medicinsk behandling eller rehabilitering som syftar till att förebygga sjukdom eller förkorta sjukdomstiden.
Beroende på i vilken omfattning arbetsförmågan är nedsatt kan sjukpenning och rehabiliteringspenning betalas ut som hel, tre fjärdedels, halv eller en fjärdedels ersättning.
Sjuklön
Under de första 14 dagarna i en sjukperiod får en anställd sjuklön av sin arbetsgivare. Om hens arbetsförmåga fortfarande är nedsatt även efter det att sjuklöneperioden har löpt ut kan en hen få sjuk- eller rehabiliteringspenning från Försäkringskassan. För till exempel egenföretagare, arbetslösa och studenter gäller andra regler. Läs mer om regler på Försäkringskassans sida för Sjuk.
Sjuk
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)