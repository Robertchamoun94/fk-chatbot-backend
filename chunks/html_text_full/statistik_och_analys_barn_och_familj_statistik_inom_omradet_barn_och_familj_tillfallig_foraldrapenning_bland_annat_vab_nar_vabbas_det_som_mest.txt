När vabbas det som mest? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
När vabbas det som mest?
Februari och mars är de mest vab‑intensiva månaderna. Majoriteten av vab-dagarna betalas ut till kvinnor och allra vanligast är det att vabba för 2‑åringar.
När kan man få ersättning för vab?
När du stannar hemma från jobbet eller pausar jobbsökandet för att ta hand om ett sjukt barn kan du få ersättning för vård av barn (vab). En förälder eller annan närstående kan få ersättning för vab från det att barnet är 8 månader till och med dagen innan barnet fyller 12 år.
I februari och mars vabbas det som mest
Under 2024 fick 875 230 personer ersättning för vab. 62 procent av alla vab-dagar betalades ut till kvinnor. Vab varierar mycket under året. Vanligtvis har det vabbats mest under februari till mars. Under coronapandemin ökade vabbandet kraftigt och förändrade mönstret för när det vabbades som mest.
I april 2020, under pandemins början, betalades det ut fler dagar med vab än någonsin tidigare. Under både november och december 2021 betalades det ut över 1 miljon vab-dagar varje månad. Nivåerna fortsatte att öka i början av 2022 i jämförelse med samma period tidigare år men gick sedan tillbaka något.
Efter coronapandemin återgick mönstret till det vanliga med toppar i februari och mars. Först i början av 2025 kan vi se en återgång till antalet vab-dagar som det var innan pandemin. Under februari 2025 togs det ut ungefär 790 000 vab-dagar vilket är en minskning jämfört med februari föregående år.
Nettodagar med vab efter utbetalningsmånad
Statistikdatabasen: Antal personer som har vabbat efter utbetalningsmånad och månad när föräldern vabbade
 Öppnas i nytt fönster.
Vård av barn i olika yrken (Korta analyser 2023:4)
 Pdf, 650 kB, öppnas i nytt fönster.
Socialförsäkringen och coronapandemin (Korta analyser 2020:5)
 Pdf, 455 kB, öppnas i nytt fönster.
Vanligast att vabba tvååringar
I genomsnitt togs det ut ungefär 9 dagar med vab per tvååring i befolkningen under 2024. Antalet dagar med vab minskar därefter med barnets ökande ålder.
Sedan 2006 har det vabbats fler dagar per barn i befolkningen för pojkar än för flickor. År 2024 vabbades det 5,1 dagar per pojke och 4,9 dagar per flicka.
Antal nettodagar per barn i befolkningen år 2024
Statistikdatabasen: Antal barn vars föräldrar har vabbat
Mer om ersättningen
Vård av barn (vab)
        Relaterade länkar
    
Officiell statistik
Det här är officiell statistik
Socialförsäkringen
Socialförsäkringen i siffror
 Pdf, 5 MB, öppnas i nytt fönster.
Kontakt
Kontakta statistikenheten
Senast uppdaterad 
30 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)