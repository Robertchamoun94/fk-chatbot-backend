Statlig ersättning för arbete i etableringsjobb - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Statlig ersättning för arbete i etableringsjobb
Om du har fått en anställning i etableringsjobb får du månadslön från din arbetsgivare och statlig ersättning från Försäkringskassan.
Det här är statlig ersättning för arbete i etableringsjobb
En ny arbetsmarknadspolitisk insats som regeringen infört för att stimulera arbetsgivare att anställa nyanlända invandrare och långtidsarbetslösa personer. Meningen är att anställningen i normalfallet ska leda till en tillsvidareanställning på heltid.
Din inkomst kommer att bestå av en kombination av månadslön från arbetsgivaren och statlig ersättning från Försäkringskassan.
Så ansöker du om etableringsjobb
Du ansöker om i etableringsjobb hos Arbetsförmedlingen. Det krävs ingen ansökan för den statliga ersättningen till Försäkringskassan.
Etableringsjobb (arbetsformedlingen.se)
 Länk till annan webbplats, öppnas i nytt fönster.
Så mycket får du i ersättning från Försäkringskassan
Hur mycket du kan få i statlig ersättning från Försäkringskassan framgår av ersättningsnivån i ditt beslut från Arbetsförmedlingen. Den statliga ersättningen och lönen från arbetsgivaren sammanräknat ska motsvara en lönenivå, som facket och arbetsgivaren kommit överens om ska gälla, inom den bransch du arbetar i.
Din ersättning från Försäkringskassan minskas vid frånvaro
Om du på grund av frånvaro får en lägre månadslön från arbetsgivaren, minskar Försäkringskassan din statliga ersättning med samma andel.
Du kan se din utbetalning på Mina sidor
På Mina sidor på Försäkringskassans webbplats kan du se din preliminära utbetalning av statlig ersättning så snart vi har handlagt ditt ärende. Den faktiska utbetalningen syns en bankdag innan pengarna kommer. Du kan även välja att få ett sms om din utbetalning. Sms‑aviseringar från Försäkringskassan lägger du till på Mina sidor under post och aviseringar.
Utbetalningsdagar
Utbetalningsdatum och handläggningstider
Du som ska flytta från Sverige
Du som inte är svensk medborgare och ska flytta från Sverige kommer inte längre ha rätt till ersättningar från oss. Men du kan ha rätt till ett ekonomiskt bidrag från Migrationsverket som hjälper dig och dina familjemedlemmar med kostnaderna för resan. På Migrationsverkets webbplats kan du läsa mer om frivillig återvandring och ansöka om bidraget.
Återvandringsbidrag (migrationsverket.se)
 Länk till annan webbplats, öppnas i nytt fönster.
Senast uppdaterad 
4 juni 2025