Fler än någonsin får ersättning för att stötta svårt sjuk anhörig - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Fler än någonsin får ersättning för att stötta svårt sjuk anhörig
30 januari 2025
Om man avstår arbete för att stötta en närstående som har ett livshotande hälsotillstånd kan man ha rätt till närståendepenning. Förra året ökade antalet mottagare av närståendepenning men det finns indikationer på att fler skulle kunna ha rätt till ersättningen.
Under 2024 fick drygt 17 000 personer närståendepenning, vilket är en ny högsta notering och en ökning från föregående år med 8 procent. Samtidigt ligger det sammanlagda antalet utbetalda dagar något lägre än tidigare högsta notering, som skedde innan pandemin.
Totalt betalade Försäkringskassan ut drygt 210 miljoner kronor i närståendepenning. 72 procent av mottagarna är kvinnor.
– Det är många fler kvinnor än män som använder närståendepenning. Att fler kvinnor än män är mottagare av ersättning för att ta hand om en närstående är något vi ser även i andra delar av socialförsäkringen, säger Peter Abrahamsson, analytiker på Försäkringskassan.
De 17 000 personer som fick närståendepenning tog hand om drygt 14 500 svårt sjuka. Knappt 11 dagar närståendepenning betalades ut per svårt sjuk.
– Vi tror att det finns många som inte känner till att den här ersättningen finns och som skulle kunna ha rätt till den. Så om man avstår arbete för att stötta en närstående som har ett livshotande tillstånd kan man ansöka, säger Maria Byrgren verksamhetsutvecklare på Försäkringskassan.
Antal personer som har fått närståendepenning
 Länk till annan webbplats.
Fakta
Den som behöver avstå arbete för att stödja en närstående som har ett livshotande hälsotillstånd kan ha rätt till närståendepenning. Vården ska ges i Sverige eller ett land i EU/EES.
När det finns en risk att en närstående person inte överlever räknas det som ett livshotande hälsotillstånd. Risken ska finnas inom den närmaste tiden. Ett sjukdomstillstånd som på flera års sikt kan utvecklas till ett livshotande hälsotillstånd, ger däremot inte rätt till närståendepenning. Som livshotande hälsotillstånd räknas inte heller när personen på grund av till exempel ålderdom, behöver hjälp eller tillsyn för att klara sin vardag.
Totalt kan 100 dagar betalas ut per person med livshotande tillstånd. Är man flera närstående delar man alltså dagarna mellan sig. Flera personer kan inte få närståendepenning för att vårda den sjuke samtidigt.
Den som får närståendepenning har rätt att vara ledig från sitt arbete.
Till pressmeddelanden