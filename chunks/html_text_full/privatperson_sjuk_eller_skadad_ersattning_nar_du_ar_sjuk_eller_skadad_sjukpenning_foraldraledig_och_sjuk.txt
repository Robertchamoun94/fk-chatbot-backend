Föräldraledig och sjuk - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Föräldraledig och sjuk
Du som skadar dig eller blir sjuk när du är föräldraledig kan pausa din föräldrapenning och ansöka om sjukpenning i stället.
På den här sidan
Gör så här när du blir sjuk
 
Steg
 1
 
Sjukanmäl dig till Försäkringskassan
 
Första dagen du är sjuk ska du göra en sjukanmälan till Försäkringskassan.
            
                Gör en sjukanmälan
            
            
 Till e-tjänsten
Steg
 2
 
Ändra din ansökan om föräldrapenning
 
Ta bort de dagar som du har ansökt om föräldrapenning för, räknat från den dagen då du sjukanmälde dig. Du kan ta bort fler dagar senare om du inte vet hur länge du kommer att vara sjuk.
            
                Ändra din ansökan om föräldrapenning
            
            
 Till e-tjänsten
Det här gäller de 14 första dagarna
De första 14 dagarna kan du bara få sjukpenning för de dagar som du skulle ha fått föräldrapenning för. Om du till exempel skulle ha varit föräldraledig 3 dagar under en vecka, så kan du bara få sjukpenning för de 3 dagarna.
Det görs vanligtvis ett karensavdrag när du blir sjuk och ansöker om sjukpenning.
Om du är sjuk i mer än 14 dagar
Från och med din 15:e sjukdag kan du få sjukpenning för alla dagar i veckan, oavsett om du skulle ha fått föräldrapenning för de dagarna eller inte.
Steg
 3
 
Ansök om sjukpenning
 
När du har sjukanmält dig kan du ansöka om sjukpenning.
            
                Ansök om sjukpenning
            
            
 Till e-tjänsten
Steg
 4
 
Skaffa läkarintyg
 
När du har varit sjuk i 7 dagar behöver vi ett läkarintyg.
            
                Kolla på Mina sidor om vi har fått ett läkarintyg 
            
            
 Till e-tjänsten
Läkaren skickar oftast läkarintyget till oss digitalt när du har varit där, utan att du själv behöver göra något.
Om vi inte har fått läkarintyget så kan du skicka det till oss via 1177.
Hitta läkarintyg på 1177 (1177.se)
 Länk till annan webbplats, öppnas i nytt fönster.
Steg
 5
 
Vänta på besked
 
Vi tittar på hur din sjukdom eller skada påverkar din förmåga att ta hand om ditt barn.
När kommer pengarna?
Vi handlägger de flesta ärenden inom 30 dagar. Men det kan ta upp till 70 dagar innan du får beslut, om vi till exempel behöver utreda din inkomst.
På Mina sidor och i appen kan du se när beslutet är klart i ditt ärende.
Om du blir beviljad sjukpenning så kommer den första utbetalningen så fort vi är färdiga med handläggningen. Pengarna finns då på ditt konto cirka 3 dagar efter att vi har fattat beslutet.
Resten av utbetalningarna kommer på bestämda datum, beroende på när du är född:
den 25:e varje månad, om du är född dag 1–10
den 26:e varje månad, om du är född dag 11–20
den 27:e varje månad, om du är född dag 21–31.
På Mina sidor kan du se din preliminära utbetalning så snart vi har handlagt din ansökan.
Kan jag få sjukpenning?
Du kan ha rätt till sjukpenning om
du är sjuk eller skadad och därför inte kan ta hand om ditt barn, så att någon annan gör det åt dig
din förmåga att ta hand om barnet är nedsatt med minst en fjärdedel
du har en sjukpenninggrundande inkomst (SGI).
Du måste också vara försäkrad i Sverige. Du som bor eller jobbar i Sverige, är oftast försäkrad i Sverige.
Är jag försäkrad i Sverige?
Sjukpenninggrundande inkomst (SGI)
Du kan få sjukpenning på 25 procent, 50 procent, 75 procent eller 100 procent. Det beror på hur mycket din sjukdom eller skada påverkar din förmåga att ta hand om ditt barn.
Hur mycket kan jag få?
Hur mycket sjukpenning du kan få beror på vilken inkomst du har, och i vilken omfattning du får sjukpenning.
Ersättning till den som tar hand om ditt barn
Om någon annan ska ta hand om ditt barn medan du är sjuk, så kan den personen ansöka om ersättning från Försäkringskassan.
Barnet är 8 månader eller äldre
Om ditt barn är 8 månader eller äldre kan någon vabba för barnet medan du är sjuk. Det kan vara till exempel den andra föräldern, en släkting eller en vän.
Vård av barn (vab)
Om ditt barn är yngre än 8 månader och ni har gemensam vårdnad, så kan den andra föräldern ta ut föräldrapenning och vara hemma med barnet.
Du som har ensam vårdnad kan föra över dagar med föräldrapenning till någon annan, till exempel en släkting eller en vän.
Föra över dagar – föräldrapenning
Om du är ensamstående och har slut på föräldradagar att föra över, så kan en släkting, vän eller granne ansöka om så kallad utvidgad tillfällig föräldrapenning. Barnet behöver vara yngre än 3 år. Ring oss på 
0771‑524 524
 så skickar vi hem en blankett till den som ska ta hand om barnet. Säg att det gäller föräldrapenning.
Frågor och svar
 
 
Vad gäller om man är föräldraledig och sjukskriven på deltid?
 
 
        Letade du efter något annat?
    
Du har sjukpenning och vill ändra något
Vård av barn (vab)
Hjälpte den här sidan dig?
 
Ja
 
Nej
 
 
 
Senast uppdaterad 
3 juli 2025