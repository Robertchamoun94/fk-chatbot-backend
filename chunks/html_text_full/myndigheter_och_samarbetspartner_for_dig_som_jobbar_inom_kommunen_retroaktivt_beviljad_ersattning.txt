Retroaktivt beviljad ersättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Retroaktivt beviljad ersättning
Om Försäkringskassan beviljar en ersättning retroaktivt till en person som fått ekonomiskt bistånd, så kan socialnämnden begära att Försäkringskassan betalar den retroaktiva ersättningen till socialnämnden. Det gäller dock bara om personen har mer än 1 000 kronor av biståndet kvar att betala tillbaka.
Begäran från socialnämnd
En begäran om utbetalning av retroaktivt beviljad ersättning ska göras på blankett FK 3280. På blanketten ska följande uppgifter framgå/finnas.
vilket belopp socialnämnden begär
vilken förmån som avses
vilken belopp som socialnämnden sammanlagt har betalat ut till den ersättningsberättigade och hens familj
vilken tid som avses
Vara underskriven av behörig person.
3280 Begäran från socialnämnden om utbetalning av retroaktivt beviljad ersättning från Försäkringskassan
 Pdf, 743 kB.
Ovanstående uppgifter är obligatoriska. Saknas de måste blanketten skickas tillbaka för komplettering, vilket kommer att fördröja handläggningen av utbetalning av retroaktiv ersättning till socialnämnden.
Retroaktivt beviljad ersättning för barnbidrag, assistansersättning eller etableringsförmåner betalas inte ut till socialnämnden. Bland etableringsförmåner finns etableringsersättning, utvecklingsersättning, aktivitetsstöd, etableringstillägg och bostadsersättning.
Innan du skickar in blanketten till Försäkringskassan är det bra om den som har fått ekonomiskt bistånd undertecknar den, eftersom vi annars måste underrätta personen om socialnämndens begäran. Det innebär att handläggningen av utbetalning av retroaktiv ersättning till socialnämnden fördröjs.
        Relaterade länkar
    
Aktuellt
Utbetalningsdatum och handläggningstider
Fördjupad information
Om socialförsäkringen
 Pdf, 3 MB, öppnas i nytt fönster.
Blanketter
Blanketter för kommunen
Senast uppdaterad 
3 april 2025