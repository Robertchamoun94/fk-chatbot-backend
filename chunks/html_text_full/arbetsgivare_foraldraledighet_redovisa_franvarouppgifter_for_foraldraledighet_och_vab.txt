Redovisa frånvarouppgifter för föräldraledighet och vab - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Redovisa frånvarouppgifter för föräldraledighet och vab
Från och med januari 2025 ska du som arbetsgivare lämna uppgifter till Skatteverket om dina anställdas frånvaro som beror på föräldraledighet eller tillfällig föräldrapenning (vab). Du lämnar uppgifterna i samband med arbetsgivardeklarationen varje månad.
Du som arbetsgivare behöver inte bedöma om uppgifterna stämmer, eller om den anställda faktiskt har rätt till ersättning. Alltså ska du bara fylla i uppgifterna i arbetsgivardeklarationen. Du redovisar frånvaron i procent av normal heltid per dag. Om du i stället redovisar frånvaron i timmar så ska du fylla i det antal timmar som din medarbetare har varit frånvarande per dag.
Skatteverket lämnar sedan över frånvarouppgifterna till Försäkringskassan, som använder dem i arbetet mot bidragsbrott. Till exempel tar vi fram underlag för att kunna göra mer träffsäkra kontroller.
När du lämnar uppgifter om frånvaro i arbetsgivardeklarationen ska du fylla i dem så att de hamnar på den period som frånvaron påverkar. Om frånvaron till exempel var i januari, men ger ett avdrag på lönen som betalas ut i februari, så ska du redovisa frånvaron i arbetsgivardeklarationen för februari (men som du skickar in i mars).
Lämna arbetsgivardeklaration (skatteverket.se)
 Länk till annan webbplats, öppnas i nytt fönster.
De nya frånvarouppgifterna kommer inte att ersätta de så kallade frånvaroförfrågningarna, alltså de brev som Försäkringskassan skickar ut när vi gör förhandskontroller.
Senast uppdaterad 
4 februari 2025