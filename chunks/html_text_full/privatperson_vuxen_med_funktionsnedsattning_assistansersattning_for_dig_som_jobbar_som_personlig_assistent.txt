För dig som jobbar som personlig assistent - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
För dig som jobbar som personlig assistent
När du jobbar som assistent är det bra att känna till hur du redovisar den tid du utfört assistans och vilka uppgifter om dig som din arbetsgivare lämnar in till Försäkringskassan.
Uppgifter som din arbetsgivare lämnar om dig
Din arbetsgivare kan vara en assistansanordnare eller personen som har rätt till assistansersättning, om hen har valt att anställa sina assistenter själv. Arbetsgivaren ska skicka in uppgifter om dig som är assistent till Försäkringskassan.
Uppgifterna ska visa om du som assistent är
över 18 år
bosatt inom eller utanför EES-området
närstående till eller lever i samma hushåll som den som får assistansen.
Arbetsgivaren ska också meddela oss om någon av de här uppgifterna ändras.
Tidsredovisningen som du lämnar till din arbetsgivare
Varje månad ska du redovisa den tid du har utfört assistans. Du ska intyga dina uppgifter och lämna dem till din arbetsgivare. Hur du gör för att redovisa tiden beror på vilket system din arbetsgivare har.
Arbetsgivaren lämnar in tidsredovisningen till Försäkringskassan för att vi ska kunna betala ut assistansersättning för den person som fått assistans. Vi behöver fullständig redovisning och att alla uppgifter är intygade för att vi ska betala ut ersättningen.
Vad händer om jag jobbar för mycket?
Din arbetsgivare har ansvar för att följa de regler som gäller för arbetstid. Försäkringskassan betalar inte ut assistansersättning för assistans som överstiger den tillåtna arbetstiden.
Frågor och svar
 
 
Vad händer om min arbetsgivare inte betalar in arbetsgivaravgifter eller skatter?
 
 
Senast uppdaterad 
28 maj 2025