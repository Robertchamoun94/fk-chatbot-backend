Om du ska resa utanför EU - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om du ska resa utanför EU
Om du ska resa utanför EU/EES, Schweiz och Storbritannien, bör du se över ditt privata reseförsäkringsskydd ifall du skulle behöva sjukvård på resmålet. Men det finns några länder som Sverige har avtal om sjukvård med. Avtalen ser olika ut beroende på land.
Sveriges sjukvårdsavtal med länder utanför EU
        Algeriet
    
    
Du som är svensk eller algerisk medborgare, bor i Sverige och är på tillfälligt besök i Algeriet har rätt till akut sjukvård inom det allmänna sjukvårdssystemet. Du måste kunna visa upp ett svenskt pass och ett intyg om rätt till vård i Algeriet. Beställ intyget innan du reser genom att ringa oss på 
0771‑524 524
.
Om du redan har betalat för vården och vill ha ersättning i efterhand ska du kontakta:
Caisse Nationale des Assurances Sociale des Travailleurs Salariés Route des Deux Bassins ‑ Ben Aknoun BP 218 EL BIAR 16030 ALGER ALGERIET
        Australien
    
    
Du som bor i Sverige och är på tillfälligt besök i Australien har rätt till omedelbar nödvändig vård. Du behöver visa upp antingen ett svenskt pass eller Försäkringskassans intyg 6393, om du inte har svenskt pass. Beställ i så fall intyget innan du reser genom att ringa oss på 
0771‑524 524
.
Informera vårdgivaren innan du får sjukvård om att du vill ha sjukvård under Medicare, som är den statligt subventionerade vården i Australien. Du betalar hela vårdkostnaden själv och kontaktar sedan Medicare för att få ersättning i efterhand:
Medicare Eligibility Section, MDP 106 Australian Government Department of Health and Ageing, GPO Box 9848 Canberra ACT 2601 AUSTRALIEN
How to claim (servicesaustralia.gov.au)
 Länk till annan webbplats, öppnas i nytt fönster.
Sjukvårdsavtalet mellan Sverige och Australien inkluderar inte ambulanstransport, tandvård eller skada vid aktiviteter som till exempel äventyrssporter. Sjukvårdskostnader i Australien är höga och en kompletterande sjuk- och olycksfallsförsäkring rekommenderas.
        Québec
    
    
Du som arbetar eller studerar kortare tid än ett år i Québec har rätt till vård inom det allmänna sjukvårdssystemet. Du måste ha ett arbets‑ eller studietillstånd i Québec och ett intyg om rätt till vård i Québec. Beställ intyget innan du reser genom att ringa oss på 
0771‑524 524.
        Israel
    
    
Du som är på tillfälligt besök i Israel har rätt till förlossningsvård. Du behöver ett intyg om rätt till förlossningsvård i Israel. Beställ intyget innan du reser genom att ringa oss på 
0771‑524 524
.
        Jersey, Guernsey och Isle of Man
    
    
Du som bor i Sverige och är på besök på Jersey, Guernsey eller Isle of Man har rätt till akut sjukvård inom det allmänna sjukvårdssystemet. Du måste visa upp ett svenskt pass eller ett intyg om rätt till vård. Beställ intyget innan du reser genom att ringa oss på 
0771‑524 524
.
        Turkiet
    
    
Det finns en konvention mellan Sverige och Turkiet som kan ge rätt till planerad vård. Konventionen gäller inte nödvändig vård, vilket innebär att du inte kan få ersättning i efterhand för vårdkostnader.
Senast uppdaterad 
4 april 2025