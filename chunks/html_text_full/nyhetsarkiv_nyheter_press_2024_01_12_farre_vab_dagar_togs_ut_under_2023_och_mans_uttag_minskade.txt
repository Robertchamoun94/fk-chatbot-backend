Färre vab-dagar togs ut under 2023 och mäns uttag minskade - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Färre vab-dagar togs ut under 2023 och mäns uttag minskade
12 januari 2024
För andra året i rad minskar mäns uttag av vab-dagar och under 2023 minskade antalet vab-dagar i riket som helhet med knappt 7 procent. Det totala utbetalade beloppet för vab blev 8,6 miljarder kronor under 2023.
– Sedan 2009 har utvecklingen gått mot ett mer jämställt användande av vab varje år. Men de senaste två åren har det gått bakåt för jämställdheten och andelen utbetalade dagar till män minskar för andra året i rad med 0,6 procentenheter för riket som helhet
, 
säger Niklas Löfgren, familjeekonomisk talesperson på Försäkringskassan.
Försäkringskassans officiella statistik visar att antalet vab-dagar för hela riket minskade från knappt 8,6 miljoner dagar år 2022 till knapp 8 miljoner dagar år 2023 – en minskning med knappt 7 procent. Det utbetalade beloppet för vab sjönk med 1,8 procent – från drygt 8,7 miljarder kronor till 8,6 miljarder. Under 2023 togs 61,4 procent av vab-dagarna ut av kvinnor – motsvarande siffra för år 2022 var 60,9 procent.
– Vab-året 2023 startade på en hög nivå men avslutades lite lugnare. Det ökade vabbandet vid skolstart på hösten som vi sett de senaste åren var inte lika tydligt 2023, det var mer i nivå med hur det såg ut innan pandemin, säger Charlotte Limé, analytiker på Försäkringskassan.
Statistikdatabasen: Antal personer som har fått tillfällig föräldrapenning (bland annat vab)
 Länk till annan webbplats.
Fakta om vab
Tillfällig föräldrapenning för vård av barn – eller ersättning för vab – kan betalas ut till den som avstår arbete för att vårda sjukt barn.
De första sju dagarna vabbar man utan krav på sjukintyg. Dag 8 skall ett sjukintyg skickas in till Försäkringskassan.
Om barnets ordinarie vårdare är sjuk kan en annan person vabba för barnen – till exempel en bekant eller en släkting. Kravet för att få ersättning för vab är att man avstår arbete för att vårda ett sjukt barn.
Försäkringskassan har inte gjort lokala analyser kring varför vabbandet i en viss kommun skiljer sig åt från ett år till ett annat. I mindre kommuner kan till exempel inflyttning få en stor påverkan på antalet uttagna vabbdagar eftersom antalet barn i kommunen då ökar. För generella kommentarer kring utvecklingen, vänligen kontakta Försäkringskassans presstjänst.
Till pressmeddelanden