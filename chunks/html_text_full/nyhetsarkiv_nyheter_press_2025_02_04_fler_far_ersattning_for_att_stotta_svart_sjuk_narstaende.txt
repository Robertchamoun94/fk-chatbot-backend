Fler får ersättning för att stötta svårt sjuk närstående - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Fler får ersättning för att stötta svårt sjuk närstående
4 februari 2025
Förra året ökade antalet personer som fick närståendepenning jämfört med 2023. Trots ökningen bedömer Försäkringskassan att betydligt fler skulle kunna ha rätt till ersättningen. Närståendepenning kan man ha rätt till om man avstår från att jobba för att stötta en närstående som har ett livshotande hälsotillstånd.
Under 2024 fick drygt 17 000 personer närståendepenning. Det är den högsta siffran någonsin och en ökning från 2023 med 8 procent. Samtidigt ligger det sammanlagda antalet utbetalda dagar något lägre än den tidigare högst noterade, som skedde innan pandemin.
Totalt betalade Försäkringskassan ut drygt 210 miljoner kronor i närståendepenning förra året. 72 procent av mottagarna är kvinnor.
– Det är många fler kvinnor än män som använder närståendepenning. Att fler kvinnor än män är mottagare av ersättning för att ta hand om en närstående är något vi ser även i andra delar av socialförsäkringen, säger Peter Abrahamsson, analytiker på Försäkringskassan.
De 17 000 personer som fick närståendepenning tog hand om drygt 14 500 svårt sjuka. Knappt 11 dagar närståendepenning betalades ut per person med livshotande hälsotillstånd.
– Vi tror att det finns många som inte känner till att den här ersättningen finns och som skulle kunna ha rätt till den. Så om man avstår arbete för att stötta en närstående som har ett livshotande tillstånd kan man ansöka, säger Maria Byrgren verksamhetsutvecklare på Försäkringskassan.
Till nyhetsarkivet