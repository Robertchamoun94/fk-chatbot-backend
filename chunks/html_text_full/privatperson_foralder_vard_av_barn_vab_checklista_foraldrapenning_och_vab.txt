Vård av barn (vab) – checklista - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Vård av barn (vab) – checklista
Det är mycket att hålla reda på när du vabbar. Här är några tips på vad du kan ha extrakoll på, både före och efter din ansökan. Om det blir rätt från början, så slipper du bli återbetalningsskyldig.
Gå igenom din ansökan innan du signerar:
Stämmer de förifyllda uppgifterna fortfarande? Det gäller till exempel din lön, arbetsgivare och vilken förskola eller skola ditt barn går i.
Har du fyllt i rätt timmar på rätt dag? Det är extra viktigt om du till exempel är sjukskriven på deltid eller får någon annan ersättning för samma dag.
Om du har flera barn, kolla att det har blivit rätt i din ansökan.
Stäm av med den som har vabbat för samma barn, så att ni inte ansöker om ersättning för samma dagar eller timmar. Håll koll med Försäkringskassans tjänst Föräldrakalendern.
Annat som är bra att veta:
Om ditt barn blir sjuk på semester, i Sverige eller ett land inom EU/EES, så kan du ansöka om vab istället. Men då måste du också kontakta din arbetsgivare för att ändra från semester till vab.
Om du har studiestöd ska du anmäla vab till CSN.
Vård av barn – vab när du studerar med studiestöd (csn.se)
 Länk till annan webbplats, öppnas i nytt fönster.
Ha uppgifter om din lön nära till hands. Din sjukpenninggrundande inkomst, som oftast kallas för SGI, avgör hur mycket pengar du kan få. 
Sjukpenninggrundande inkomst (SGI)
Kontakta oss om du upptäcker att det har råkat bli fel i din ansökan, eftersom du inte kan ändra i en ansökan som du redan har signerat och skickat till oss.
Om du själv är sjuk, och har sjukanmält dig hos din arbetsgivare, har du inte rätt till ersättning för vab.
Vi kontrollerar ärenden både före och efter utbetalning. Om vi upptäcker att vi har fått fel uppgifter, eller att de inte har uppdaterats, så utreder vi det. Om vi efter utredning misstänker bidragsbrott gör vi en polisanmälan. Straffet för ett sådant brott kan bli allt från böter till två̊ års fängelse.
            
                Ansök om vab
            
            
 Till e-tjänsten
            
                Begär medgivande för ersättning vid utlandsvistelse
            
            
 Till e-tjänsten
& 
                        Så uppdaterar du dina uppgifter
                    
1 minut
Här är en instruktionsfilm som berättar om vad du behöver tänka på och vilka uppgifter du behöver ha extra koll på när du ska ansöka om föräldrapenning eller vab på Mina sidor och i Försäkringskassans app. Ta en extra titt på alla uppgifter, trots att de är många, innan du signerar ansökan med ditt bank-id.
Granska dina uppgifter
Du måste alltid granska dina uppgifter innan du signerar din ansökan. Varje gång du ansöker om ersättning behöver du kontrollera att uppgifterna om till exempel arbetsgivare, lön och arbetstid eller kontaktuppgifter till ditt barns förskola är aktuella. Om din ersättning beräknas på fel uppgifter, så blir även din ersättning fel. Får du för mycket pengar måste du som regel betala tillbaka. Missar du att anmäla höjd lön, så kan du få för lite ersättning. Det går sällan att rätta till i efterhand.
Vi kontrollerar ärenden både före och efter utbetalning. Om vi upptäcker att 
vi har fått fel uppgifter, eller att de inte har uppdaterats, 
så
 
utreder vi 
det. 
Om vi efter utredning misstänker bidragsbrott gör vi en polisanmälan. 
Straffet för ett sådant brott kan bli allt från böter till två̊ års fängelse.
Fråga oss om du är osäker
Om du är osäker när du ansöker om ersättning är du alltid välkommen att ringa till oss. Då hjälper vi dig så att det blir rätt. Tack för att du är noggrann!
Kundcenter för privatpersoner
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
        Relaterade länkar
    
Föräldrapenning
Föräldrapenning – checklista
Tacka nej till pappersutskick
Skaffa en digital brevlåda
Anmäl ny adress till Skatteverket
Flyttanmälan (skatteverket.se)
 Länk till annan webbplats, öppnas i nytt fönster.
Flytta från Sverige (skatteverket.se)
 Länk till annan webbplats, öppnas i nytt fönster.
Dela lika
Det som är bra delar man lika på
Planera föräldraledigheten
Verktyg och tjänster för blivande föräldrar
Mer om:
Behandling av personuppgifter
Om du har fått för mycket pengar
Ersättning från Försäkringskassan – steg för steg
Tips från Försäkringskassan
        وقت مليء بالفرص
    
        نقدية الوالدين
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
        Vems tur är det att vabba?
    
        Bättre översikt med Föräldrakalendern
        
    
Senast uppdaterad 
27 juni 2025