Lagändringar 1 juli som rör socialförsäkringen - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Lagändringar 1 juli som rör socialförsäkringen
28 juni 2024
Den 1 juli 2024 sker flera lagändringar som påverkar socialförsäkringen. Det gäller bland annat föräldraförsäkringen och en ny lag om informationsdelning mellan myndigheter för att motverka felaktiga utbetalningar och brottslighet.
Föräldrar till barn som är yngre än 15 månader kan från och med 1 juli ta ut upp till 60 så kallade dubbeldagar, alltså dagar när de är föräldralediga tillsammans och båda får föräldrapenning. Tidigare var antalet dubbeldagar 30, och de kunde bara tas ut fram tills barnets 1‑årsdag.
Möjlighet att överföra föräldrapenningdagar till andra personer
Det blir möjligt att föra över upp till 45 av föräldrapenningdagarna till någon som inte är sambo eller barnets vårdnadshavare. Är man ensam vårdnadshavare kan man föra över 90 dagar per barn. Föräldrapenningen baseras på hur mycket personen tjänar per år. Personen får inte arbeta, söka arbete eller studera under tiden som hen får föräldrapenning. Pensionärer får den lägsta nivån av föräldrapenning.
Fler dubbeldagar och nya regler för vem som kan få föräldrapenning 
Myndigheter kan dela mer information
En ny lag gör det möjligt för vissa myndigheter, kommuner och a-kassor att dela mer information med varandra. Syftet är att motverka felaktiga utbetalningar och brottslighet. Den nya lagen, ”Lagen om uppgiftsskyldighet för att motverka felaktiga utbetalningar från välfärdssystemen samt fusk, regelöverträdelser och brottslighet i arbetslivet”, innebär att aktörerna är skyldiga att lämna uppgifter till varandra. Det kan vara uppgifter som behövs för att fatta rätt beslut i ett ärende eller för att genomföra kontroller av arbetsplatser där man misstänker regelbrott.
Det blir också ändringar i förordningen (2001:588) om behandling av uppgifter i Skatteverkets beskattningsverksamhet som ger Försäkringskassan ökade möjligheter att använda så kallade månadsuppgifter för kontroll av förmåner.
Till pressmeddelanden