Adoptionsbidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Adoptionsbidrag
Teckenspråk
 
& 
                        Adoptionsbidrag
                    
5 minuter
Den här filmen vänder sig till dig som vill få information om adoptionsbidrag.
 
När du adopterar barn från ett annat land kan du få adoptionsbidrag.
Vem kan få adoptionsbidrag?
Du kan få adoptionsbidrag om
adoptionen är godkänd av Myndigheten för familjerätt och föräldraskapsstöd (MFoF) av en svensk domstol eller en utländsk domstol i ett land som är anslutet till Haagkonventionen
adoptionen är förmedlad av en organisation som är auktoriserad av Myndigheten för familjerätt och föräldraskapsstöd
barnet är utländsk medborgare
barnet inte är bosatt i Sverige när ni får barnet i er vård
barnet inte har fyllt 10 år
du är bosatt i Sverige både när du får barnet i din vård och när adoptionen blir giltig i Sverige. Är ni två föräldrar gäller det er båda.
Hur mycket pengar kan jag få?
Du får 75 000 kronor per barn. Bidraget är skattefritt.
Så ansöker du om adoptionsbidrag
När din adoption har blivit giltig i Sverige kan du ansöka om adoptionsbidraget. Du måste ansöka inom ett år från den dag då adoptionen blev giltig.
1. Ansök
Du ansöker på blankett:
2540 Ansökan om bidrag vid adoption av barn från utlandet 
 Pdf, 736 kB.
Skicka in blanketten tillsammans med
en kopia av adoptionsbeslutet eller av en handling som styrker adoptionen
en kopia av handling som styrker vilken organisation som har förmedlat adoptionen.
2. Utbetalning
Pengarna kan betalas ut när Försäkringskassan har bedömt att ditt barn omfattas av den svenska socialförsäkringen.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Kan jag få adoptionsbidrag för att adoptera min partners barn?
Nej. Du kan bara få adoptionsbidrag för att adoptera ett barn från ett annat land.
Behöver jag visa vilka kostnader adoptionen har inneburit?
Nej. Det räcker att du uppfyller villkoren för att få bidraget.
Vi är två föräldrar. Kan min partner få 50 000 kronor och jag 25 000 kronor?
Ja. Ni väljer själva hur stor del av bidraget ni vill ha till respektive konto.
Vi adopterar två barn samtidigt. Får vi dubbelt adoptionsbidrag då?
Ja. Ni får 75 000 kronor för varje barn.
Tips från Försäkringskassan
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
6 november 2024