Tandvård utomlands - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Tandvård utomlands
Teckenspråk
 
& 
                        Planerad tandvård utomlands
                    
4 minuter
Den här filmen vänder sig till dig som vill få information om vad som gäller för dig som ansöker om planerad tandvård utomlands.
 
Du som har rätt till subventionerad tandvård i Sverige kan även få det inom EU/EES och till viss del Schweiz. Det kan handla om en behandling som du bokar från Sverige eller ett akut tandvårdsbehov på semestern. I båda fallen kan du ha rätt till ersättning från Försäkringskassan.
Långa handläggningstider
Information om när ersättning för tandvård utomlands betalas ut.
Utbetalningsdatum och handläggningstider
Har jag rätt till ersättning för tandvård utomlands?
Du kan få ersättning om din tandvård
skulle ha bekostats inom det allmänna om du hade
fått tandvården i Sverige
ges av behörig tandvårdspersonal i Norden samt EU/EES-länder.
Du måste också vara försäkrad i Sverige.
Försäkrad i Sverige
        Du får ett akut behov av tandvård utomlands, använd EU-kortet
    
    
När du reser inom EU/EES och Schweiz och får ett akut behov av tandvård, kan du gå till en tandläkare på vistelseorten. Tandläkaren avgör om ditt tillstånd kräver behandling på plats, så kallad 
nödvändig tandvård,
 eller om det kan vänta tills du kommer hem till Sverige. Om du får nödvändig tandvård kan du visa upp ditt EU-kort, då betalar du endast en patientavgift medan resterande kostnad regleras mellan Sverige och EU-landet. Men försäkra dig först om att tandläkaren godtar EU-kortet. Det gör de som är anslutna till landets allmänna vårdsystem. Bäst att fråga först.
Beställ ditt EU-kort och läs mer om regelverket
Vad händer om jag inte har EU-kortet?
Om du inte har EU-kortet eller går till en tandläkare som inte godtar kortet, måste du betala behandlingen själv. Då kan du ansöka om ersättning från Försäkringskassan i efterhand. Har du fått tandvård i Schweiz hos en tandläkare som inte är allmänt ansluten, kan du inte få ersättning i efterhand.
När du ansöker ska du bifoga digitala kopior på kvitton men också medicinska underlag, som styrker att det fanns ett medicinskt behov för nödvändig tandvård. Om du inte redan har dokumenten som filer på din dator kan du ta foton på dem med din telefon eller skanna in dem. Om du inte kan lägga till bilagorna samtidigt som du gör din ansökan går det bra att bifoga dem i efterhand. Tänk på att göra det så snart som möjligt.
            
                Vård utomlands
            
            
 Till e-tjänsten
Behöver jag ett EU‑kort när jag reser inom Norden?
Nej, för nödvändig tandvård i Norden räcker det med att du visar upp en giltig id‑handling och uppger din bostadsadress i Sverige. Gäller tandvården ditt barn ska hen visa upp en id‑handling alternativt ett eget EU-kort.
        Att tänka på innan du får planerad tandvård utomlands
    
    
Om du bokar en så kallad 
planerad behandling
 i ett annat EU/EES-land ska du betala den själv. Men du kan få ersättning för hela eller delar av kostnaden i efterhand. För att du ska veta hur mycket ersättning du kan få kan du ansöka om ett förhandsbesked från Försäkringskassan. Då vet du redan innan resan om du kommer att få ersättning eller ej.
Ansök om förhandsbesked.
 Då vet du på förhand om du kommer att få ersättning och hur mycket pengar du kan få som mest. Ansök i god tid: det tar cirka tre månader att få förhandsbeskedet.
Du som inte har ett förhandsbesked. 
Det går bra att ansöka om ersättning även om du inte begärt ett förhandsbesked. Skillnaden är att du får vänta tills vi handlagt din ansökan för att veta om du får ersättning och hur mycket du får.
            
                Vård utomlands
            
            
 Till e-tjänsten
När du ansöker ska du också digitalt ladda upp en personlig behandlingsplan där det finns uppgifter om:
vilka tänder som ska behandlas
diagnos på dina tänder, till exempel tandstatus, skador och tandluckor
vad tandläkaren heter som ska utföra tandvården samt när och var den ska ges.
Om du ska få behandling med implantat, kronor eller tandstödda broar ska du även ladda upp röntgenbilder, foton eller studiemodeller. Det krävs även röntgen för tanduttagningar och rotfyllningar.
Om du inte redan har dokumenten som filer på din dator kan du ta foton på dem med din telefon eller skanna in dem. Om du inte kan lägga till bilagorna samtidigt som du gör din ansökan går det bra att bifoga dem i efterhand. Tänk på att göra det så snart som möjligt.
Om du inte kan ansöka på Mina sidor kan du ansöka på blankett och skicka in bilagorna med post.
5427 Ansök om förhandsbesked för planerad tandvård utomlands
 Pdf, 803 kB, öppnas i nytt fönster.
        Så söker du ersättning för planerad tandvård utomlands
    
    
Vad kan jag få ersättning för?
Du kan få ersättning för tandvård samt läkemedel i ett annat EU/EES‑land.
Hur mycket ersättning får jag?
Beräkningen av ersättningen görs utifrån reglerna i det statliga tandvårdsstödet i Sverige. (Du är berättigad till tandvårdsstöd från det år du fyller 20 år.) Du kan inte få mer i ersättning än vad vården hade kostat i Sverige, eller vad du betalat för tandvården. Det innebär att om tandvården är dyrare i vårdlandet än vad den är i Sverige betalar du mellanskillnaden mellan tandläkarens pris och referenspriset. För mellanskillnaden får du ingen ersättning. 
Försäkringskassan ersätter inte dina utgifter för resa, logi, resekostnader för medföljande eller patientavgift.
Hur ansöker jag om ersättning?
Du ansöker om ersättningen på Mina sidor.
            
                Vård utomlands
            
            
 Till e-tjänsten
När du ansöker ska du också bifoga digitala kopior av följande:
Faktura och kvitton i original där det står specificerade priser för varje åtgärd och datum för varje behandling.
En journal, eller ett intyg, från vårdgivaren där behandlingsdatum framgår tillsammans med en detaljerad beskrivning av tandvården som du fått.
Underlag som beskriver diagnos på dina tänder, till exempel tandstatus, skador och tandluckor.
Uppgift om vilken vårdgivare behandlingen utförts hos.
Om du inte redan har dokumenten som filer på din dator kan du ta foton på dem med din telefon eller skanna in dem. Om du inte kan lägga till bilagorna samtidigt som du gör din ansökan går det bra att bifoga dem i efterhand. Tänk på att göra det så snart som möjligt.
Om du inte har alla uppgifter så kan du kontakta din din tandläkare/vårdgivare.
Du kan också skicka in en obetald faktura till oss men i sådana fall ansvarar du för att fakturan blir betald i tid och du får själv betala eventuella påminnelseavgifter.
Om du inte kan ansöka på Mina sidor kan du ansöka på blankett och skicka in bilagorna med post.
5428 Ansök om ersättning i efterhand för planerad tandvård utomlands
 Pdf, 833 kB, öppnas i nytt fönster.
Frågor och svar
Hur lång tid efter behandlingen kan jag ansöka om ersättning?
Du kan ansöka inom tio år från det datum då du betalade eller skulle ha betalat vårdkostnaden. Den här regeln började gälla den 1 januari 2011. Det innebär att du inte kan ansöka om ersättning för vårdkostnader som du betalade eller skulle ha betalat före det datumet.
Hur hittar jag en vårdgivare utomlands?
Försäkringskassan kan inte ge information om enskilda vårdgivare utomlands men du kan vända dig till en nationell kontaktpunkt i ett annat EU/EES‑land. Förteckningen över nationella kontaktpunkter hittar du här:
National contact points for cross‑border healthcare (ec.europa.eu)
 Länk till annan webbplats, öppnas i nytt fönster.
Vad behöver ett läkemedelsrecept innehålla för att kunna användas i ett annat EU/EES‑land?
Den här informationen behöver ett recept innehålla:
patientens för‑ och efternamn (utskrivet) och födelsedatum
datum när receptet är utfärdat
läkarens för‑ och efternamn (utskrivet), yrkestitel, kontaktuppgifter, adress till arbetet (inklusive land) och
namnteckning (handskriven eller elektronisk)
läkemedlets generiska namn (eftersom läkemedlet kan säljas under olika handelsnamn), läkemedelsform (tablett, lösning osv.), mängd, styrka och dosering.
Tips från Försäkringskassan
        Väntar du på beslut?
    
Just nu är det längre handläggningstider än vanligt för vissa ersättningar.
        Utbetalningsdatum och handläggningstider
        
    
Senast uppdaterad 
24 februari 2025