Bostadsbidrag till unga (under 29 år) - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Bostadsbidrag till unga (under 29 år)
Teckenspråk
 
& 
                        Bostadsbidrag till unga under 29 år
                    
15 minuter
Den här filmen vänder sig till dig som vill få information om bostadsbidrag till unga under 29 år.
 
Du som är under 29 år och har låga inkomster kan ha rätt till bostadsbidrag. Det gäller oavsett om du arbetar eller studerar. Du kan få bostadsbidrag om du hyr eller äger din bostad och även om du hyr i andra hand. Hur stort bidrag du kan få beror på dina inkomster och kostnader.
Vem kan få bostadsbidrag till unga?
Om du är ensamstående kan du ha rätt till bostadsbidrag om
din sammanlagda årsinkomst före skatt är högst 86 720 kronor
du betalar mer än 1 800 kronor i månaden för din bostad.
Om du ansöker om bostadsbidrag tillsammans med en make eller sambo får ni tillsammans tjäna högst 103 720 kronor om året för att kunna ha rätt till bidrag.
Ta reda på om du kan ha rätt till bostadsbidrag och hur mycket genom att använda vår tjänst Räkna på bostadsbidrag.
            
                Räkna på bostadsbidrag
            
            
 Till e-tjänsten
Så funkar bostadsbidraget
Ett beslut om bostadsbidrag gäller i högst 12 månader. Sedan måste du ansöka igen.
Försäkringskassan beräknar ditt bostadsbidrag utifrån uppgifterna i din ansökan om inkomster och boende. Året efter att du fått bidrag kontrollerar vi med Skatteverket om uppgifterna stämde. Om du hade högre inkomster än du skrev i ansökan blir du skyldig att betala tillbaka pengar. Om du däremot hade en lägre inkomst kan du få en tilläggsutbetalning.
Anmäl förändringar så snart som möjligt!
För att du ska få rätt bidrag är det viktigt att du så snart som möjligt anmäler förändringar. Framför allt för att minska risken för att du ska bli skyldig att betala tillbaka pengar. Men också för att du inte ska behöva vänta på pengarna i ett år om du har rätt till högre bidrag.
Förändringar som kan påverka bostadsbidraget är om
dina inkomster ändras och du tjänar mer eller mindre
dina boendekostnader ändras, till exempel om du får högre hyra
du flyttar, någon flyttar in eller flyttar ut.
Om du får bostadsbidrag som ensamstående kan du logga in och anmäla förändringar.
            
                Anmäl ändrade uppgifter – för dig med bostadsbidrag
            
            
 Till e-tjänsten
Om du är gift eller sambo eller inte kan logga in så kan du anmäla förändringar på en blankett.
5098 Anmäl ändrade uppgifter – för dig med bostadsbidrag
 Pdf, 1 MB.
Om du fått högre inkomst kan du även anmäla genom att ringa kundcenter på 
0771‑524 524
. Andra ändringar måste du anmäla via Mina sidor eller på blankett.
Så ansöker du om bostadsbidrag
1. Förbered digitala dokument om din bostad
Du behöver bifoga kopior av dokument som visar dina boendekostnader. Du kan ladda upp dem på Mina sidor direkt när du ansöker, eller inom 7 dagar efter att du skickat in ansökan. Om det dröjer längre kommer det också att ta längre tid innan du kan få besked om du får bostadsbidrag.
Om du inte redan har dokumenten som filer på din dator eller i telefonen kan du ta foton på dem med telefonen eller skanna in dem.
        Om du inte kan ladda upp dokument
    
    
Märk dokumenten med "Bostadsbidrag" och skicka in kopior av dem med vanlig post till:
Försäkringskassans inläsningscentral
839 88 Östersund
Vi kan hantera ditt ärende snabbare om du skickar in kopiorna tillsammans med försättsbladet:
5167 Försättsblad för bilagor till Försäkringskassan
 Pdf, 697 kB.
Dokument du behöver bifoga om:
        Du bor i hyresrätt med förstahandskontrakt
    
    
Bifoga din senaste hyresspecifikation.
Första gången du ansöker om bostadsbidrag för bostaden behöver du också bifoga en kopia av hyreskontraktet.
        Du hyr i andra hand
    
    
Bifoga
en kopia av ett kontrakt mellan dig och den du hyr bostaden av
ett godkännande från hyresvärden, bostadsbolaget, bostadsrättsföreningen eller hyresnämnden om att du är godkänd som hyresgäst och för vilken period.
        Du bor i bostadsrätt
    
    
Bifoga din senaste avgiftsspecifikation. Om du har lån på bostaden och betalar mer än 3 procent i ränta på lånet behöver du också bifoga
din senaste låneavi med aktuell skuld och räntesats
dokument som visar att bostadsrätten är säkerhet för lånet.
Första gången du ansöker om bostadsbidrag för bostaden behöver du dessutom bifoga ett upplåtelse- eller överlåtelseavtal. I avtalet finns oftast uppgifter om vad som ingår i avgiften, bostadsyta och antal rum. Finns inte det behöver du bifoga något annat som visar det, till exempel objektsbeskrivningen från mäklaren eller ett intyg från föreningen.
        Du bor i eget hus
    
    
Om du har lån på bostaden och betalar mer än 3 procent i ränta på lånet behöver du bifoga
din senaste låneavi med aktuell skuld och räntesats
dokument som visar att huset är säkerhet för lånet.
Om du inte har friköpt tomt behöver du bifoga dokument som visar vad du betalar för tomträtten.
2. Ta fram uppgifter om din inkomst
Om du är ensamstående kan du inte få bostadsbidrag om din årsinkomst är högre än 86 720 kronor. Om du har en make eller sambo får ni tillsammans tjäna högst 103 720 kronor om året för att kunna ha rätt till bidrag.
Du kan logga in på Skatteverket för att se vad du har för inkomst av tjänst. Tänk på att det som räknas är årsinkomsten före skatt.
        Inkomster som räknas med för bostadsbidrag
    
    
Inkomst av tjänst – till exempel lön, a-kassa, föräldrapenning, sjukpenning, sjukersättning eller aktivitetsstöd.
Inkomst från eget företag.
Skattefria inkomster – studiebidrag eller studiestartsstöd från CSN, etableringsersättning eller stipendier.
Inkomst av kapital – ränta på pengar på banken, aktieutdelning, vinst vid försäljning av aktier eller en bostad och inkomster från uthyrning av en bostad.
Tillgångar med ett värde som överstiger 100 000 kronor – till exempel fastigheter, värdepapper eller pengar.
3. Ansök
        Om du är ensamstående
    
    
Logga in på Mina sidor och fyll i ansökan.
            
                Ansök om bostadsbidrag
            
            
 Till e-tjänsten
        Om du bor med en partner
    
    
Om du bor ihop med en partner kan ni ansöka gemensamt, gör så här:
En av er loggar in på Mina sidor, fyller i uppgifter för er båda och signerar ansökan. Den av er som gör det kommer att få utbetalningen av bostadsbidraget.
Den andra personen loggar in och godkänner uppgifterna inom 10 dagar.
& 
                        Så här ansöker du om bostadsbidrag med dubbla signaturer
                    
2 minuter
Hur du gör om du ska ansöka om bostadsbidrag tillsammans med en annan person.
            
                Ansök om bostadsbidrag
            
            
 Till e-tjänsten
        Om du har skyddade personuppgifter
    
    
Om du har skyddade personuppgifter måste du ansöka på en blankett. Du kan skriva ut blanketten här eller beställa den genom att ringa kundcenter på 
0771‑524 524
.
5096 Ansök om bostadsbidrag
 Pdf, 916 kB.
        Ansök på blankett
    
    
Om du inte kan ansöka på Mina sidor kan du ansöka med en blankett.
5096 Ansök om bostadsbidrag
 Pdf, 916 kB.
 
När du ansökt kan du följa ditt ärende genom att logga in på Mina sidor. Där kan du se utbetalningar i förväg och anmäla förändringar som kan påverka bostadsbidraget. Kom ihåg att aktivera aviseringar så får du veta när något händer i ditt ärende. Logga in på 
Mina sidor
, klicka på 
Mina uppgifter
 och välj att få aviseringar via mejl eller sms.
När får jag besked om jag får bostadsbidrag?
Om din ansökan innehåller alla uppgifter och bilagor som vi behöver tar det vanligtvis 3 månader innan du får ett beslut. Det kan ta längre tid om det saknas uppgifter i din ansökan, eller om inte alla bilagor kommer in i tid.
Utbetalning
Information om när bostadsbidraget betalas ut:
Utbetalningsdatum och handläggningstider
Frågor och svar
Jag och min partner ansökte om bostadsbidrag gemensamt. Går det att ändra vem av oss som får bidraget utbetalt till sig?
Javisst, använd den här blanketten:
5098 Anmäl ändrade uppgifter – för dig med bostadsbidrag
 Pdf, 1 MB.
Kan man få bidrag för hur stor bostad som helst?
Ja, men du får bara räkna med en bostadsyta på 60 kvadratmeter. Om du bor i en lägenhet på 120 kvadratmeter räknas alltså bara hälften av kostnaden. Bor du i en lägenhet på 80 kvadratmeter så räknas 75 procent av kostnaden.
Kan jag ansöka om bostadsbidrag för tidigare månader?
Nej, du kan bara få bostadsbidrag från och med månaden när du ansöker om bidraget.
Påverkar en hyreshöjning mitt bostadsbidrag?
Om du får högre hyra påverkas inte bostadsbidraget om du redan har en hyra som är 3 600 kronor eller mer. I så fall behöver du inte skicka in några ändringar.
Måste jag vara folkbokförd i den bostad som jag ansöker om bidrag för?
Ja, normalt måste man vara folkbokförd i den bostad som man får bidrag för, men det finns två undantag:
Om du har skyddad folkbokföring.
Om du bor tillfälligt i en annan bostad och ska flytta tillbaka till den bostad där du är folkbokförd inom ett år. Det kan till exempel vara om du studerar en termin eller är säsongsanställd på en annan ort.
Det är Skatteverket som beslutar om både skyddade personuppgifter och folkbokföring.
Hur mycket kan jag som mest få i bostadsbidrag om jag är under 29 år och är utan barn?
Det högsta belopp du kan få är 1 300 kronor per månad. Det gäller både dig som bor ensam eller är sambo.
Min hyra höjdes i efterskott (retroaktivt). Kan jag få höjt bostadsbidrag i efterskott då?
Ja, om du anmäler hyreshöjningen inom 31 dagar efter att du fått besked om den.
Jag glömde att anmäla höjd inkomst, kan jag betala tillbaka bidrag i förskott?
Ja, det går bra. Betala det du tror att du har fått för mycket till Försäkringskassans bankgironummer 738-8036. Ange ”Förtida återbetalning BoB”, personnummer och vilket år det gäller.
Använd gärna Räkna på bostadsbidrag för att beräkna hur mycket du ska betala.
            
                Räkna på bostadsbidrag
            
            
 Till e-tjänsten
Jag har ingen aning om hur mycket jag kommet att tjäna under hela året, jag jobbar oregelbundet eller bara på sommaren. Hur ska jag kunna fylla i en årsinkomst?
Fyll i vad du tror att du sammanlagt kommer tjäna under hela året, från januari till december. Du kan alltid ändra på Mina sidor om det visar sig att du tjänar mer eller mindre än trodde.
Kan man få bostadsbidrag om man är inneboende?
Nej, inte om du får bostadsbidrag för att du är under 29 år. Om du får bostadsbidrag till barnfamiljer kan du däremot få bidrag om du är inneboende.
Räcker det att skicka in en hyres- eller avgiftsavi?
Nej, vi behöver en specifikation för att veta om det till exempel ingår en parkeringsplats i din månadskostnad.
        Relaterade länkar
    
Om du har barn
Bostadsbidrag för barnfamiljer
Har du fått ett brev om att betala tillbaka bostadsbidrag?
Betala tillbaka bostadsbidrag
Tips från Försäkringskassan
        Väntar du på beslut?
    
Just nu är det längre handläggningstider än vanligt för vissa ersättningar.
        Utbetalningsdatum och handläggningstider
        
    
Senast uppdaterad 
25 april 2025