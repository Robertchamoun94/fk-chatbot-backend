Flytta utomlands - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Flytta utomlands
Teckenspråk
 
& 
                        Flytta utomlands
                    
7 minuter
Den här filmen vänder sig till dig som ska flytta utomlands och inte arbetar eller studerar, om du till exempel är pensionär.
 
Här kan du läsa om vad som gäller för dig som ska flytta utomlands och inte arbetar eller studerar, till exempel om du är pensionär eller följer med din partner som arbetar.
Om du flyttar utomlands ska du antagligen inte längre vara försäkrad i Sverige, men det beror på vilket land du flyttar till och hur länge du ska vara borta.
Om du får en ersättning från Försäkringskassan kan både en flytt och en längre vistelse utomlands påverka din rätt att fortsätta få ersättningen. Det finns olika regler som styr beroende på vilken ersättning du får. Det är du som ansvarar för att meddela oss om något ändras i din situation som kan påverka din rätt till ersättningen. Du hittar mer information om det på sidan för respektive ersättning. Du kan också kontakta oss om du är osäker på vad som gäller för dig.
Alla ersättningar A–Ö
Utomlands med barn
Ska jag anmäla till Försäkringskassan att jag flyttar?
Du ska anmäla till Försäkringskassan när du flyttar till ett annat land så att vi kan utreda om du är fortsatt försäkrad i Sverige. Att vara försäkrad i Sverige innebär att du kan få ersättning från Försäkringskassan, till exempel om du blir sjuk. Du anmäler på Mina sidor.
            
                Lämna uppgifter vid arbete, studier eller flytt utomlands
            
            
 Till e-tjänsten
        Om du inte kan använda e-tjänsten
    
    
Anmäl på de här blanketten:
5459 Lämna uppgifter vid arbete, studier eller flytt utomlands
 Pdf, 903 kB.
Om du ska vistas i det andra landet minst ett år ska du ska även kontakta Skatteverket eftersom det kan påverka din folkbokföring.
Anmäl till Skatteverket
Om du ska vistas i det andra landet minst ett år ska du även kontakta Skatteverket eftersom det kan påverka din folkbokföring.
Skatteverket (skatteverket.se)
 Länk till annan webbplats, öppnas i nytt fönster.
Familjemedlemmar som flyttar med
Det är inte säkert att dina familjemedlemmar är försäkrade i samma land som du. Därför ska alla medföljande familjemedlemmar över 18 år lämna uppgifter till Försäkringskassan när ni flyttar från Sverige. Lämna också uppgifter om medföljande barn under 18 år:
Du kan lämna uppgifter om barn som du är vårdnadshavare för i din egen anmälan.
Om ni är två vårdnadshavare för barnen, så ska båda lämna uppgifter om barnen i sin anmälan.
Om ni är två vårdnadshavare men bara du lämnar uppgifter om flytt utomlands, så behöver den andra vårdnadshavaren styrka uppgifterna om barnen i blanketten.
5459 Uppgifter vid flytt till eller arbete i ett annat land
 Pdf, 903 kB.
Vad händer när jag har anmält?
När du har anmält till oss utreder vi om du ska vara fortsatt försäkrad i Sverige. Vad som gäller för dig påverkas av vilket land du flyttar till.
Försäkrad i Sverige
Om du flyttar till ett annat land inom EU/EES eller till Schweiz
Du kan inte omfattas av socialförsäkringslagstiftningen i Sverige och ett annat land inom EU/EES eller Schweiz samtidigt. Vi bedömer utifrån din situation om du ska omfattas av svensk lagstiftning eller inte. Vi tittar till exempel på vad syftet med din vistelse i det andra landet är, hur länge du ska vara borta, om dina familjemedlemmar flyttar med dig, vad du har för bostad i Sverige och i det andra landet.
        Om du är svensk pensionär och flyttar till ett annat land inom EU/EES eller till Schweiz
    
    
Du som flyttar till ett annat land inom EU/EES eller till Schweiz och tar ut svensk allmän pension kan ha rätt till bland annat sjukvård och tandvård i Sverige. Tänk på att tjänstepension inte är en allmän pension.
För att få vård i det land som du flyttar till och sjukvård och tandvård i Sverige, ska du ansöka på Mina sidor om intyg S1.
Längre handläggningstid
Vi har längre handläggningstid än normalt. Vi ber om ursäkt för att du får vänta på beslutet och vi gör allt vi kan för att korta tiderna.
            
                Ansök om intyg om rätt till vård
            
            
 Till e-tjänsten
Om du inte kan anmäla på Mina sidor kan du anmäla på den här blanketten.
5435 Ansök om intyg om rätt till vård
 Pdf, 956 kB.
Vilken vård kan jag få med intyg S1?
När ditt intyg S1 börjar gälla har du rätt till den vård som ingår i det allmänna vårdsystemet i det land som du har flyttat till. Du betalar den patientavgift som gäller i landet. Vilken vård du har rätt till och patientavgiften kan skilja sig mycket från hur det är i Sverige.
När ditt intyg är godkänt skickar vi ett svenskt EU‑kort till dig. EU‑kortet använder du för att få nödvändig vård när du reser i EU/EES‑länder eller i Schweiz. EU‑kortet ska inte användas när du behöver vård i det land som du flyttat till eller i Sverige.
Min partner har inte pension. Vad gäller för hen?
Om din make, maka eller registrerade partner flyttar med dig och inte har något arbete eller någon egen pension kan hen ansöka om ett intyg om rätt till vård för att få rätt till vård på samma sätt som du. Hen måste göra en egen ansökan.
Om du flyttar till ett land utanför EU/EES eller Schweiz
När vi har fått din anmälan bedömer vi utifrån din situation om du ska vara fortsatt försäkrad i Sverige eller inte. Vi tittar till exempel på vad syftet med din vistelse i det andra landet är och hur länge du ska vara borta.
Vad gäller om jag ska flytta tillbaka till mitt hemland?
Du som inte är svensk medborgare och ska flytta från Sverige kommer inte längre ha rätt till ersättningar från oss. Men du kan ha rätt till ett ekonomiskt bidrag från Migrationsverket som hjälper dig och dina familjemedlemmar med kostnaderna för resan. På Migrationsverkets webbplats kan du läsa mer om frivillig återvandring och ansöka om bidraget.
Återvandringsbidrag (migrationsverket.se)
 Länk till annan webbplats, öppnas i nytt fönster.
Frågor och svar
Vad händer med mitt barnbidrag när jag flyttar utomlands?
Du har oftast inte rätt till barnbidrag när du flyttar utomlands. Meddela oss att du har flyttat utomlands på Mina sidor. Då bedömer vi utifrån din situation om du har fortsatt rätt till barnbidrag.
Kan barnets andra förälder ha rätt till föräldrapenning även om den föräldern inte bor i Sverige?
Om det land som den andra föräldern bor i har någon förmån likvärdig svensk föräldrapenning bör den andra föräldern först ansöka om denna ersättning från det land där hen huvudsakligen arbetar och bor.
Om den andra föräldern bor inom EU/EES kan det finnas rätt till föräldrapenning från Sverige även för den föräldern som inte är försäkrad i Sverige.
Det gäller om det finns föräldrapenningdagar kvar för barnet och barnet är bosatt inom EU/EES.
Jag har flyttat till ett annat land inom EU och det landet ber mig inkomma med intyg E104 från Sverige. Hur ansöker jag om det?
Intyg E104 är ett intyg som de flesta länder inom EU/EES och Schweiz har slutat att använda. Intyget visar vilka försäkringsperioder man har haft i olika länder, men är idag ersatt av en funktion som innebär att de flesta myndigheter inom EU/EES och Schweiz kan kontakta varandra elektroniskt.
Om myndigheten i det andra landet ber dig om ett intyg E104 från Sverige kan du ange det när du anmäler till oss att du flyttar utomlands. Om du redan har skickat in din anmälan kan du kontakta oss och ange att det andra landet vill ha intyg E104.
            
                Lämna uppgifter vid arbete, studier eller flytt utomlands
            
            
 Till e-tjänsten
Om du inte kan anmäla på Mina sidor kan du anmäla på blankett.
5459 Uppgifter om flytt till eller arbete i ett annat land
 Pdf, 903 kB.
Jag och mina två barn ska bo utomlands i tio månader och sedan flytta tillbaka till Sverige. Jag ska inte arbeta. Behöver jag anmäla det till Försäkringskassan?
Ja eftersom du får barnbidrag är det viktigt att du kontaktar oss så att vi kan utreda om du har fortsatt rätt till det. Du anmäler din utlandsvistelse på Mina sidor.
            
                Lämna uppgifter vid arbete, studier eller flytt utomlands
            
            
 Till e-tjänsten
Om du inte kan anmäla på Mina sidor kan du anmäla på blankett.
5459 Uppgifter om flytt till eller arbete i ett annat land
 Pdf, 903 kB.
Jag har redan anmält min flytt till Skatteverket. Behöver jag meddela Försäkringskassan också eller sker det automatiskt?
Ja, det är viktigt att du meddelar oss om du flyttar utomlands så att vi kan utreda om du ska vara fortsatt försäkrad i Sverige.
            
                Lämna uppgifter vid arbete, studier eller flytt utomlands
            
            
 Till e-tjänsten
Om du inte kan anmäla på Mina sidor kan du anmäla på blankett.
5459 Uppgifter om flytt till eller arbete i ett annat land
 Pdf, 903 kB.
När du anmäler till Skatteverket att du flyttar utomlands och blir folkbokförd som utvandrad får vi ett meddelande från Skatteverket om detta. Men att vara försäkrad i Sverige och att vara folkbokförd är inte samma sak. Därför behöver vi också få information från dig.
Jag och min familj ska flytta till ett annat land inom EU. Jag arbetar inte men jag får föräldrapenning från Försäkringskassan. Vad gäller för mig?
Om din föräldrapenning baseras på att du tidigare har arbetat och du tar ut föräldrapenning i tillräcklig omfattning så kan du fortsätta att omfattas av svensk socialförsäkringslagstiftning. I så fall kan du fortsätta ha rätt till andra ersättningar också.
Om din föräldrapenning inte baseras på arbete har du inte längre rätt till den om du flyttar utomlands och inte längre omfattas av svensk lagstiftning. Det är viktigt att du och dina familjemedlemmar kontaktar oss så att vi kan bedöma vad som gäller för er. Ni anmäler på Mina sidor.
            
                Lämna uppgifter vid arbete, studier eller flytt utomlands
            
            
 Till e-tjänsten
Om du inte kan anmäla på Mina sidor kan du anmäla på blankett.
5459 Uppgifter om flytt till eller arbete i ett annat land
 Pdf, 903 kB.
Jag ska flytta utomlands men jag ska fortsätta att arbeta i Sverige. Har jag fortfarande rätt att få vård i Sverige?
Ja, om du flyttar till ett annat land inom EU/EES eller Schweiz. I så fall behöver du ansöka om ett intyg som visar att du har rätt att få vård i Sverige.
Du ansöker om ett intyg om rätt till vård i Sverige genom att ansöka på Mina sidor.
Ansök om intyg om rätt till vård – Till e-tjänsten
 Länk till annan webbplats.
Om du inte kan använda Mina sidor, ansök på blankett.
5435 Ansök om intyg om rätt till vård
 Pdf, 956 kB, öppnas i nytt fönster.
Jag är pensionär. Varför kan jag inte få ett intyg om registrering för hälso- och sjukvård innan jag flyttar till ett land inom EU?
Så länge du bor i Sverige kan du inte få ett intyg om registrering för hälso- och sjukvård. Du omfattas av svensk socialförsäkringslagstiftning tills du flyttar till det andra landet.
Även om intyget godkänns hos motsvarigheten till Försäkringskassan först efter flytten, så gäller intyget retroaktivt från det datum som du är registrerad i det andra landet.
Vad gör jag om jag flyttar till ett annat land inom EU och jag blir sjuk innan mitt intyg om registrering för hälso- och sjukvård godkänts?
Om du flyttar till ett land inom EU/EES eller Schweiz och du blir sjuk på resan dit, så använder du ditt svenska EU‑kort.
Om du blir sjuk i det land som du har flyttat till innan ett intyg om registrering för hälso‑ och sjukvård godkänts betalar du hela kostnaden själv och kan sedan ansöka om ersättning från myndigheten i landet. Spara kvitton och kom ihåg att det bara gäller allmän vård och att du inte kan få tillbaka patientavgiften.
Jag bor i ett annat land inom EU/EES eller Schweiz och får pension från Sverige. Mitt EU‑kort och mitt intyg om rätt till vård i Sverige har gått ut, hur förnyar jag dem?
Du förnyar ditt EU‑kort och ditt intyg om rätt till vård i Sverige genom att ansöka på Mina sidor.
            
                Ansök om intyg om rätt till vård
            
            
 Till e-tjänsten
Om du inte kan använda Mina sidor, ansök på blankett.
5435 Ansök om intyg om rätt till vård
 Pdf, 956 kB.
Jag får pension från Sverige men bor i ett annat land inom EU. Har jag rätt till statligt tandvårdsstöd i Sverige?
Ja, men du måste ansöka om ett intyg om E121 (S1) registrering för hälso- och sjukvård från Försäkringskassan först. Du ansöker på Mina sidor.
            
                Ansök om intyg om rätt till vård
            
            
 Till e-tjänsten
Om du inte kan använda Mina sidor, ansök på blankett.
5435 Ansök om intyg om rätt till vård
 Pdf, 956 kB.
När ditt E121 träder i kraft får du ett "intyg om rätt till vård i Sverige". Det ska du ta med och visa upp för din tandläkare eller tandhygienist vid besöket.
        Relaterade länkar
    
Om du ska arbeta eller studera utomlands
Jobba inom EU/EES eller i Schweiz och Storbritannien
Jobba utanför EU/EES eller Schweiz och Storbritannien
Studera utomlands
Senast uppdaterad 
4 juni 2025