Underhållsstöd från Försäkringskassan - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Underhållsstöd från Försäkringskassan
Teckenspråk
 
& 
                        Underhållsstöd när barnet bor hos dig
                    
14 minuter
Den här filmen vänder sig till dig som vill få information om underhållsstöd när barnet bor hos dig.
 
Om du separerat och har barn som bor hos dig större delen av tiden har du rätt till underhållsbidrag från den andra föräldern. Om det inte fungerar kan du ansöka om underhållsstöd från Försäkringskassan. Även om det inte finns en annan förälder, så kan du få underhållsstöd.
Underhållsstöd och underhållsbidrag – vad är skillnaden?
När barnet har två föräldrar är det alltid i första hand föräldrarna själva som ska ordna med underhåll för barnet. Då kallas det underhållsbidrag. Läs mer om hur ni kan komma överens om 
underhållsbidrag från den andra föräldern.
När det inte fungerar som det ska med underhållsbidraget kan du som har barnet hos dig mesta tiden ansöka om att få pengar från Försäkringskassan. Då kallas det underhållsstöd.
Vem kan få underhållsstöd från Försäkringskassan?
Ett barn kan ha rätt till underhållsstöd från Försäkringskassan om den andra föräldern
inte betalar något underhållsbidrag alls, eller inte betalar i tid
betalar underhållsbidrag, men mindre än beloppet för fullt underhållsstöd.
Dessutom måste de här villkoren vara uppfyllda:
Barnet bor hos dig större delen av tiden och är folkbokfört hos dig.
Du har vårdnaden om barnet.
Du har inte ett förhållande med barnets andra förälder och ni bor inte ihop.
Du och barnet är försäkrade i Sverige.
Du är normalt försäkrad i Sverige om du bor och arbetar här. Om du bor eller arbetar i olika länder kan det finnas undantag, liksom om du nyligen flyttat till Sverige.
Försäkrad i Sverige
        Om det inte finns en annan förälder
    
    
Du kan ha rätt till underhållsstöd även när det inte finns någon annan förälder. Det gäller till exempel när faderskapet inte går att fastställa, om du har adopterat ensam, eller om du har fått barn genom assisterad befruktning.
Kontakta Försäkringskassan på telefon 
0771‑524 524
 för mer information.
Efterlevandepension – om den andra föräldern har avlidit
Om barnets andra förälder avlidit kan barnet ha rätt till efterlevandepension från Pensionsmyndigheten i stället för underhållsstöd från Försäkringskassan.
Ekonomiskt stöd när anhörig dör – efterlevandepension (pensionsmyndigheten.se)
 Länk till annan webbplats, öppnas i nytt fönster.
        Om du är särskilt förordnad vårdnadshavare
    
    
Du kan få underhållsstöd från Försäkringskassan även om du är vårdnadshavare för barnet utan att vara förälder. Om det finns två föräldrar som är skyldiga att betala kan barnet ha rätt till underhåll från bägge föräldrarna. Du kan alltså få två underhållsstöd, men du behöver göra två ansökningar. Ring kundcenter på telefon 
0771‑524 524
 om du behöver hjälp med att ansöka.
        Om barnet är över 18 år
    
    
Ett barn över 18 år kan få förlängt underhållsstöd från Försäkringskassan om hen
studerar på heltid i gymnasiet, grundskolan eller motsvarande och studierna ger rätt till studiehjälp eller barnbidrag
bor och är folkbokförd hos en av föräldrarna eller någon annan som var vårdnadshavare när barnet fyllde 18 år
inte är eller har varit gift.
När barnet har fyllt 18 år betalas underhållsstödet ut direkt till barnet. Barnet ansöker själv.
Förlängt underhållsstöd kan längst betalas ut till och med juni det år som barnet fyller 20 år.
            
                Ansök om förlängt underhållsstöd
            
            
 Till e-tjänsten
Om barnet inte kan använda Mina sidor går det att ansöka med den här blanketten.
5010 Ansökan förlängt underhållsstöd
 Pdf, 828 kB.
Det finns även information riktad till barnet:
Underhållsbidrag eller förlängt underhållsstöd för dig som är över 18 år och studerar
Hur mycket kan barnet få i underhållsstöd från Försäkringskassan?
Fullt underhållsstöd
Om den andra föräldern inte betalar något underhållsbidrag alls kan du få fullt underhållsstöd från Försäkringskassan. Beloppet för fullt underhållsstöd beror på barnets ålder.
Till och med den månad då barnet fyller 7 år är fullt underhållsstöd 1 673 kronor i månaden.
Från och med månaden efter att barnet har fyllt 7 år är beloppet 1 823 kronor.
Från och med månaden efter att barnet har fyllt 15 år är beloppet 2 223 kronor i månaden.
Utfyllnadsbidrag
Om den andra föräldern betalar ett underhållsbidrag som är lägre än fullt underhållsstöd kan du få utfyllnadsbidrag från Försäkringskassan. Utfyllnadsbidraget som du får av Försäkringskassan blir tillsammans med det belopp som den andra föräldern ska betala lika mycket som fullt underhållsstöd.
Exempel
Ditt barn är fem år. Den andra föräldern kan bara betala 500 kronor i månaden. Då betalar Försäkringskassan 1 173 kronor i utfyllnadsbidrag. Du får alltså sammanlagt 1 673 kronor per månad.
Hade ditt barn varit 11 år skulle du i stället ha fått 1 323 kronor från Försäkringskassan för att komma upp i fullt underhållsstöd för 11‑åringar.
Underhållsstödet kan påverkas av barnets inkomster
Om ditt barn har egna inkomster kan underhållsstödet från Försäkringskassan bli lägre. Det gäller om barnets inkomster är högre än 60 000 kronor per år.
Minskning av underhållsstödet om barnet tillfälligt bor hos den andra föräldern
Om det finns ett avtal som godkänts av socialnämnden eller en dom om umgänge som säger att barnet ska bo hos den andra föräldern ett visst antal dagar per år kan den andra föräldern begära att få göra avdrag från det hen betalar. I så fall minskas underhållsstödet med det avdrag som den andra föräldern gör.
Ansök om underhållsstöd
När du ansöker behöver du ange om det finns ett bestämt underhållsbidrag genom en dom, ett avtal eller annat beslut. Om den förälder som ska betala bor utomlands behöver du skicka in en kopia till oss. Du behöver också ange om den andra föräldern betalar underhåll och i så fall hur mycket.
            
                Ansök om underhållsstöd
            
            
 Till e-tjänsten
Just nu har vi långa handläggningstider. Om du redan har skickat in en ansökan, skicka inte in en ny för samma barn. Om vi behöver fler uppgifter från dig så hör vi av oss.
Om det finns en annan förälder kommer vi att skicka ett brev till hen. I brevet finns information om att du har ansökt om underhållsstöd, vilka uppgifter du har lämnat och att den föräldern ska betala tillbaks hela eller delar av underhållsstödet till Försäkringskassan.
Vi handlägger ärenden i tur och ordning.
        Om du inte kan ansöka via e-tjänsten
    
    
Ansöka på blankett:
5012 Ansök om underhållsstöd
 Pdf, 822 kB.
Utbetalning
Information om när Underhållsstöd betalas ut:
Utbetalningsdatum och handläggningstider
Anmäl förändringar som kan påverka underhållsstödet
Det är viktigt att du anmäler om det händer något som kan påverka barnets rätt till underhållsstöd från Försäkringskassan. Om du får för mycket underhållsstöd utbetalat kan du bli skyldig att betala tillbaka pengar.
Förändringar som kan påverka barnets rätt till underhållsstöd från Försäkringskassan är till exempel om
den andra föräldern börjar betala direkt till dig, eller betalar mer än tidigare
ni flyttar ihop eller börjar leva som ett par
barnet börjar bo ungefär hälften av tiden eller mer hos den andra föräldern
du har en partner som adopterar barnet
du, barnet eller ni båda reser utomlands och stannar längre än 6 månader
du inte längre har vårdnaden om barnet
ett barn som är över 18 år och som får förlängt underhållsstöd och avbryter sina studier.
Anmäl förändringar genom att ringa till kundcenter på 
0771‑524 524
.
När den andra föräldern sköter inbetalningarna till Försäkringskassan
När du får underhållsstöd för barnet ska den andra föräldern betala in till Försäkringskassan. Om den andre föräldern betalar in pengarna i tid under 12 månader kommer vi att ta reda på om hen i stället skulle kunna betala direkt till dig. Vi kommer i så fall att kontakta er.
Du behöver inte ha kontakt med den andra föräldern om du är otrygg
Om det finns en hotbild mot dig eller barnet, och du inte känner dig trygg i kontakten med den andra föräldern, kan du fortsätta att få underhållsstöd från Försäkringskassan. Det gäller även när den andra föräldern betalar in till Försäkringskassan i tid. Vi kan då behöva fråga dig om din situation, både när vi handlägger ansökan och under tiden du får underhållsstöd. Det beror på att vi enligt lag är skyldiga att ompröva skälen till att betala underhållsstöd så länge som den andra föräldern fortsätter att betala rätt belopp i tid till Försäkringskassan.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Är underhållsbidrag och underhållsstöd samma sak?
Nej, det är det inte.
Underhållsstöd betalas av Försäkringskassan. Det kan antingen vara som fullt underhållsstöd eller i form av utfyllnadsbidrag. Du får fullt underhållsstöd om den andra föräldern inte betalar något underhållsbidrag alls. Du får utfyllnadsbidrag om den andra föräldern betalar ett underhållsbidrag som är lägre än beloppet för fullt underhållsstöd.
När du får underhållsstöd från Försäkringskassan ska den andra föräldern betala till Försäkringskassan om hen har möjlighet.
Underhållsbidrag betalas av den andra föräldern. Underhållsbidraget kan vara högre än underhållsstödet.
Kan jag få underhållsstöd från Försäkringskassan för tid innan jag ansökte?
Ja, men bara för en månad tillbaka i tiden.
Den förälder som inte betalar underhållsbidrag bor utomlands, kan jag få underhållsstöd från Försäkringskassan ändå?
Ja, så länge både du och barnet bor i Sverige spelar det ingen roll var den andra föräldern bor.
Tips från Försäkringskassan
        Räcker pengarna?
    
Vad är ett rättvist och rimligt underhåll? 
        Separerade föräldrar
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
4 juni 2025