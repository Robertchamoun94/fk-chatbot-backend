Extra kontroller av vab under hösten - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Extra kontroller av vab under hösten
1 oktober 2024
Nu gör Försäkringskassan extra många kontroller av vab-ansökningar för att komma åt bidragsbrott. Föräldrar som medvetet lämnat felaktiga uppgifter, nästan alltid genom att anmäla vab trots att de jobbar, kostar skattebetalarna cirka 800 miljoner kronor varje år.
– Vab är en ersättning som många tar del av. Hela systemet bygger på förtroende där den som ansöker inte måste visa vare sig läkarintyg eller intyg från arbetsgivare att man varit hemma. Vi ser tyvärr att systemet missbrukas och varje krona som går ut fel måste stoppas. Höstens extra kontroller är en del av det arbetet, säger Peter Fausö, chef över Försäkringskassans kontrollverksamhet.
Försäkringskassan utreder alla misstänkta bidragsbrott och kräver tillbaka de pengar som gått ut felaktigt. För den som begått brott kan det också bli polisanmälan och åtal, även om det misstänkta brottet bara handlar om enstaka, felaktiga vab-dagar.
Försäkringskassan upptäcker bidragsbrott på flera sätt.
– Om det finns misstanke om att någon hållit på med den här typen av bedrägeri länge går vi flera år tillbaka i tiden med våra kontrollutredningar och utreder personen. Vi blir också allt mer träffsäkra tack vare ökad kunskap, säger Peter Fausö.
Försäkringskassan gör regelbundet slumpvisa kontroller, vi jobbar även med riskprofiler, tips och myndighetssamverkan. När det gäller vab samlar vi in uppgifter från till exempel arbetsgivare och förskola om vi misstänker brott. 
Tänk på att kolla det här innan du ansöker om vab:
Stämmer de förifyllda uppgifterna fortfarande? Det gäller till exempel din lön, arbetsgivare och vilken förskola eller skola ditt barn går i.
Har du fyllt i rätt timmar på rätt dag? Det är extra viktigt om du till exempel är sjukskriven på deltid eller får någon annan ersättning för samma dag.
Om du har flera barn, kolla att du ansöker om vab för rätt barn.
Stäm av med den som har vabbat för samma barn, så att ni inte ansöker om ersättning för samma dagar eller timmar. Håll koll med Försäkringskassans tjänst Föräldrakalendern.
Om du själv är sjuk, och har sjukanmält dig hos din arbetsgivare, har du inte rätt till ersättning för vab.
Du kan få ersättning för vab när du
tar hand om ett barn som inte kan gå till förskolan, skolan eller motsvarande på grund av sjukdom eller smitta
följer med ett barn till läkare, barnavårdscentralen (BVC), tandläkaren eller BUP
tar hand om ett barn på grund av att den ordinarie vårdaren är sjuk
deltar i en kurs som ordnas av en sjukvårdshuvudman för att du ska lära dig att sköta ditt barn
behöver vabba fler än 7 dagar, men då behöver du ett intyg från en sjuksköterska eller läkare.
Läs mer om vab här:
Vård av barn (vab) - Försäkringskassan (forsakringskassan.se)
Till pressmeddelanden