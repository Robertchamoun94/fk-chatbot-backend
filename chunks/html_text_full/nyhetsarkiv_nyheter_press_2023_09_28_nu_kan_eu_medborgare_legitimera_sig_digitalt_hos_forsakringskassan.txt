Nu kan EU‑medborgare legitimera sig digitalt hos Försäkrings­kassan - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nu kan EU‑medborgare legitimera sig digitalt hos Försäkrings­kassan
28 september 2023
Nu kan EU‑medborgare använda utländska e‑legitimationer för att identifiera sig på Försäkrings­kassan. Den e‑tjänst som kan användas till att börja med är ”Lämna uppgifter vid flytt till eller arbete i Sverige” (motsvarande blankett 5456).
Tidigare var utländska medborgare som saknade svenskt bank‑id hänvisade till att fylla i en fysisk pappers­blankett. Att EU‑medborgare som saknar svensk e‑legitimation nu kan använda vissa e‑tjänster är ett resultat av EU‑förordningen SDG – Single Digital Gateway, vilket kan beskrivas som en digital ingång till Europa.
– Det är verkligen en milstolpe, säger Maria Karlsson, projekt­ledare på IT‑avdelningen.
Syftet är att förenkla för privat­personer och företag att använda digitala tjänster i andra EU‑länder och omfattar myndigheter i medlems­länderna.
– För många EU‑medborgare är det en själv­klarhet att kunna hantera sina ärenden hos myndig­heter digitalt, utan att behöva befinna sig på en fysisk plats eller skicka blanketter med posten. SDG‑förordningen ställer krav på offentliga aktörer att erbjuda sina tjänster digitalt, säger Patrik Thelander, Försäkrings­kassans kontaktperson för SDG.
Inom kort kommer det också att bli möjligt för personer som inte är folk­bokförda i Sverige att ansöka om EU‑kort eller ett A1‑intyg genom att identifiera sig med en utländsk elektronisk legitimation. Den som vill använda tjänsterna digitalt behöver en e‑legitimation som är kompatibel med eIDAS, Förordningen om elektronisk identifiering och betrodda tjänster inom EU.
– En person med eIDAS-legitimation kommer att kunna logga in i Försäkrings­kassans nya e-tjänst för att lämnas uppgift vid flytt till- eller arbete i Sverige (motsvarande blankett 5456) och ansöka digitalt, precis som en person med ett svenskt bank‑id kan göra via den ordinarie e‑tjänsten. Den nya e‑tjänsten är på engelska och finns tillgänglig via forsakringskassan.se, säger Niklas Fridén, verksamhets­utvecklare på avdelningen för gemensamma försäkrings­frågor.
De kommande åren kommer omkring 70 e‑tjänster på forsakringskassan.se att bli tillgängliga med utländska e‑legitimationer.
Till nyhetsarkivet