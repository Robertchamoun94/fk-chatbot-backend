Om Mina sidor - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om Mina sidor
Mina sidor är dina personliga sidor där du själv kan starta och följa ditt ärende hos Försäkringskassan. Du kan anmäla, ansöka, ändra dina uppgifter och se vad som händer i ditt ärende.
            
                Mina sidor
            
            
 Till e-tjänsten
Vad kan jag göra på Mina sidor?
Ansöka och anmäla om de flesta ersättningar, till exempel sjukpenning, bostadsbidrag, aktivitetsstöd och föräldrapenning.
Se vad som hänt i ditt ärende, till exempel att vi tagit emot din anmälan, fått ditt läkarintyg eller att du har fått ett beslut.
Se när pengarna kommer och hur mycket du får. För vissa ersättningar kan du både se den kommande utbetalningen och preliminära framtida utbetalningar.
Ändra dina uppgifter, till exempel till vilket konto du vill ha dina pengar eller att du har fått en ny inkomst.
Få sms eller mejl när något nytt har hänt i ditt ärende, till exempel att din utbetalning är på väg eller att du behöver komplettera något i din ansökan.
Välja att få post digitalt istället för som pappersutskick. Då får du de flesta brev från Försäkringskassan på Mina sidor istället för i brevlådan.
Visa ditt förmånsintyg för att få rabatter från vissa företag. Om du har sjukersättning, aktivitetsersättning eller handikappersättning finns ditt förmånsintyg på Mina sidor.
Kan jag få hjälp att använda Mina sidor?
Ja. Ring kundcenter på 
0771-524 524
 om du behöver hjälp att komma igång med e-tjänsterna.
Frågor och svar
Jag har skyddade personuppgifter. Kan jag använda Mina sidor?
Om du eller ditt barn har skyddade personuppgifter kan du logga in på Mina sidor och se utbetalningar och händelser i dina ärenden. Du kan också använda ett antal av våra e-tjänster.
Om du eller ditt barn har skyddade personuppgifter
Jag vill skicka in bilagor till er digitalt. Kan jag göra det?
Ja, men bara i de e-tjänster som har den funktionen. I till exempel Ansök om bostadsbidrag kan du skicka in digitala bilagor. Det gör du direkt i e-tjänsten.
I vissa e-tjänster kan du lägga till digitala bilagor i efterhand, så länge ditt ärende är öppet. Då ser du länken Lägg till bilagor till din ansökan under Ärenden på Mina sidor.
Jag är ställföreträdare för en annan person. Kan jag använda Mina sidor?
Ja, du kan använda Mina sidor och du får då tillgång till en avgränsad del som är utformad utifrån ditt uppdrag som ställföreträdare. Vi behöver ha en kopia på ditt förordnande registrerad hos oss sedan tidigare för att du ska kunna logga in.
Välj ställföreträdare i rullistan, fyll i ditt personnummer och identifiera dig med bank‑id. Du har då möjlighet att ansöka om vissa ersättningar digitalt. Du får en kvittens vid din ansökan men du kan inte följa ärendet för din huvudman via Mina sidor. Du kan också beställa underlag inför årsredovisningen.
Underlag till årsredovisning för ställföreträdare
        Relaterade länkar
    
Om du behöver hjälp
Teknisk support
App
Försäkringskassans app
Mina meddelanden
Skaffa en digital brevlåda
Senast uppdaterad 
4 juli 2025