Om du eller ditt barn blir sjuk under semestern - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om du eller ditt barn blir sjuk under semestern
Om du eller ditt barn blir sjuk under semestern gäller olika regler beroende på om du semestrar i Sverige eller något annat land.
Vab under semester
Om ditt barn blir sjuk under semestern och du behöver vabba, så måste du först kontakta din arbetsgivare och avbryta din semester. Sen kan du ansöka om ersättning för vab. Du kan bara vabba om du semestrar i Sverige, ett annat EU/EES‑land eller Schweiz.
Så här fyller du i ansökan om ersättning för vab om du skulle ha haft semester och ditt barn inte hade varit i skola, förskola eller fritids:
Välj alternativet "Hos dagbarnvårdare eller privatperson".
Fyll i namn och adress för den person som barnet skulle ha varit med om hen inte varit sjuk. Om ditt barn är så stor att hen hade varit hemma själv om hen inte blivit sjuk, så skriver du ditt eget namn och kontaktuppgifter.
Om du är på semester i andra länder kan du bara vabba om ditt barn är sjuk innan resan och du fått ett medgivande från Försäkringskassan innan ni åker.
            
                Begär medgivande för ersättning vid utlandsvistelse
            
            
 Till e-tjänsten
Du som blir sjuk på semester i Sverige eller i ett EU/EES-land
Om du blir sjuk under din semester i Sverige eller ett annat EU/EES-land är det din arbetsgivare som bedömer om du har rätt till sjuklön. Om du är sjuk längre än 14 dagar kan du ansöka om sjukpenning från Försäkringskassan.
Du som blir sjuk på semester utanför EU/ESS
Om du insjuknar när du är på semester i ett land utanför EU/ESS kan du tidigast få sjukpenning från och med den dagen du återvänder till Sverige. Om du redan har sjukpenning och ska på semester i länder utanför EU/ESS måste att du ha ett medgivande från Försäkringskassan om att du har rätt att behålla din sjukpenning under din utlandsvistelse.
Beställ EU-kortet
Ha alltid med dig ditt EU-kort om du är på semester i ett land inom EU/EES, Storbritannien eller Schweiz. Alla i familjen behöver var sitt EU-kort. EU-kortet ger rätt till sjuk- och tandvård när du är i ett EU/EES-land, Storbritannien eller Schweiz. Med EU-kortet betalar du lika mycket för sjuk- och tandvården som de som bor i landet.
            
                Beställ EU-kort
            
            
 Till e-tjänsten
Utanför EU/EES, Storbritannien och Schweiz gäller inte EU-kortet. För dig som ska resa till länder utanför EU/EES och Schweiz är det därför viktigt att du har en privat försäkring. Ta reda på vad som ingår i din hemförsäkring och om du behöver en extra reseförsäkring.
Om du ska resa utomlands
När du reser eller flyttar utomlands kan det påverka din rätt till ersättning från Försäkringskassan. Det beror på vilken ersättning du får, hur länge du ska vara utomlands och till vilket land du reser. Om du får ersättning som du inte har rätt till kan du behöva betala tillbaka.
Utomlands med barn
Du som studerar utomlands
Om du studerar utomlands och blir sjuk gäller olika regler beroende på vilket land du studerar i.
Studera utomlands
Kom ihåg att kontakta CSN om du studerar med studiemedel och blir sjuk.
Sjuk (csn.se)
 Länk till annan webbplats, öppnas i nytt fönster.
Senast uppdaterad 
5 maj 2025