EU-kort och vård utomlands - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
EU-kort och vård utomlands
Teckenspråk
 
& 
                        Resa utomlands
                    
13 minuter
Den här filmen vänder sig till dig som vill få information om vad som gäller när du ska resa utomlands.
 
Ska du resa i Europa – glöm inte EU-kortet. Då får du sjukvård och tandvård på samma villkor och till samma kostnad som landets egna invånare. Men ofta behöver du betala en patientavgift.
Du har rätt till vård som inte kan vänta
När du reser inom EU/EES, Schweiz och Storbritannien har du rätt till nödvändig vård vid tillfällig vistelse. Den vården kan ofta bekostas av EU-kortet.
Vad menas med nödvändig vård?
Nödvändig vård är vård som inte kan vänta tills du kommer hem. Tanken är att du inte ska behöva avbryta din resa eller vistelse för att kunna få vård. Det gäller inte bara ett oförutsett vårdbehov utan också behandling för kroniska sjukdomar samt mödravård.
Vad menas med tillfällig vistelse?
Tillfällig vistelse kan vara både kortvarig vistelse (till exempel semester) och långvarig vistelse (några månader men kan även inbegripa år i specifika fall. Kan exempelvis röra pensionärer eller studenter.)
Om du är pensionär och bor i ett europeiskt land under längre sammanhängande perioder kan du ansöka om ett sjukvårdsintyg som heter S1.
Flytta utomlands
Din vård bekostas av EU-kortet
Det är alltid läkare eller annan vårdpersonal som bedömer om vården är nödvändig. Bedömningen utgår ifrån vilken sjukdom eller skada du har och hur länge du ska stanna i landet. Genom att visa upp ditt EU-kort betalar du bara en patientavgift medan räkningen för själva vården (för behandling eller operation) går till Försäkringskassan.
Var uppmärksam på att EU-kortet bara gäller hos vårdmottagningar som är anslutna till det offentliga sjukvårdssystemet i det land du befinner dig. (Även privata vårdgivare kan vara anslutna.) Fråga alltid först.
        Mer information om EU-kortet
    
    
I vissa länder måste du först betala hela vårdkostnaden själv och sedan begära ersättning hos behörig myndighet i landet. I Schweiz och Liechtenstein krävs förutom att du har ett svenskt EU‑kort också att du är antingen är medborgare i ett EU/EES land eller i Schweiz eller är familjemedlem till en person som är medborgare i ett EU/EES land eller i Schweiz.
Om du omfattas av socialförsäkringen i ett annat land inom EU/EES, i Schweiz eller i Storbritannien, så ska du beställa kortet från det landet. Vilket lands lagstiftning du omfattas av beror på var du bor och jobbar.
        Privata reseförsäkringar via försäkringsbolag
    
    
När du reser i Europa eller andra delar av världen är det viktigt att du ser över ditt privata reseskydd. Ta reda på vad din hemförsäkring täcker.
EU‑kortet ger inte rätt till ersättning för hemresor med till exempel ambulansflyg. Därför är det viktigt att du har en privat reseförsäkring. 
Inom Norden finns ett speciellt avtal som i vissa fall täcker extra utgifter för hemresor.
Beställ EU-kort
Beställ EU-kortet här. Kortet är gratis och gäller i tre år. Barn ska ha ett eget EU-kort. Ta alltid med dig kortet på resan. Leveranstiden är upp till 10 dagar och Försäkringskassan kan inte påskynda leveransen.
            
                Beställ EU-kort
            
            
 Till e-tjänsten
        Vad händer om jag inte hinner få mitt EU-kort?
    
    
Om du inte hinner få ditt kort innan du reser och skulle bli sjuk när du är utomlands, så kan du eller vårdgivaren i landet ringa Försäkringskassan på 
+46 771‑524 524
 för att få ett provisoriskt intyg. Du eller vårdgivaren måste uppge ditt svenska personnummer. Försäkringskassan kan inte utfärda ett provisoriskt intyg på förhand.
        Om du vill beställa EU-kort men inte har något bank-id
    
    
Om du inte har något bank-id kan du be någon som har ett bank-id att ansöka om EU-kort åt dig. Hen använder vår e-tjänst och ansöker genom att ange ditt personnummer. Kortet skickas då hem till dig.
            
                Beställ EU-kort
            
            
 Till e-tjänsten
Om du inte kan få hjälp av någon med att beställa kortet via e-tjänsten, så kan du ringa till Försäkringskassan på 
+46 771‑524 524
.
Ersättning för vård i efterhand
Om du fått nödvändig sjuk- eller tandvård men inte haft ett EU-kort eller om du har besökt en mottagning som inte accepterar kortet, kan du ansöka om ersättning för vård i efterhand. Observera att du endast kan få ersättning för det belopp som din vård hade kostat om du fått den hemma i Sverige. Försäkringskassan ersätter inte överskjutande belopp.
När du ansöker ska du bifoga digitala kopior på kvitton och medicinska underlag. Om du inte redan har dokumenten som filer på din dator kan du ta foton på dem med din telefon eller skanna in dem. Om du inte kan lägga till bilagorna samtidigt som du gör din ansökan går det bra att bifoga dem i efterhand. Tänk på att göra det så snart som möjligt.
            
                Vård utomlands
            
            
 Till e-tjänsten
Längre handläggningstid
Just nu har vi tyvärr långa handläggningstider. Vi gör allt vi kan för att skynda på handläggningen.
        Om du inte kan använda e-tjänsten
    
    
Skicka in ansökan, kvitton och medicinska underlag till:
Försäkringskassans inläsningscentral
839 88 Östersund
5425 Ansökan om ersättning i efterhand för nödvändig vård i ett annat EU/EES‑land, i Schweiz eller i Storbritannien
 Pdf, 996 kB.
5429 Ansök om ersättning i efterhand för nödvändig tandvård i ett annat EU/EES‑land eller i Schweiz.
 Pdf, 844 kB, öppnas i nytt fönster.
Behöver jag ett EU‑kort när jag reser inom Norden?
Nej, om du ska resa inom Norden behöver du inget EU‑kort. För att få nödvändig vård räcker det att du visar upp en giltig id‑handling och uppger din bostadsadress i Sverige. Om ditt barn behöver nödvändig vård behöver hen en egen id‑handling. Om ditt barn saknar egen id‑handling rekommenderar vi att du tar med barnets EU‑kort.
Nationella kontaktpunkter
Varje land har en eller flera nationella kontaktpunkter som informerar om möjligheter till vård inom EU/EES. Förteckningen över nationella kontaktpunkter hittar du här:
National contact points for cross‑border healthcare (ec.europa.eu)
 Länk till annan webbplats, öppnas i nytt fönster.
Behöver jag meddela Försäkringskassan om jag ska vara utomlands en längre tid?
Ja, om du får en ersättning från Försäkringskassan kan både en flytt och en längre vistelse utomlands påverka din rätt att fortsätta få ersättningen. Vad som räknas som en längre vistelse varierar beroende på vilken ersättning du får. Det är ditt ansvar att ta reda på vad som gäller för dig. Det är också ditt ansvar att meddela oss om något ändras i din situation som påverkar din rätt till ersättningen. Du hittar mer information på sidorna för respektive ersättning. Du kan också kontakta oss om du är osäker på vad som gäller för dig. 
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Täcker EU‑kortet även dialysbehandling?
Ja du kan använda ditt EU‑kort för dialysbehandling hos en allmänt ansluten vårdgivare. Detta gäller även för andra sjukdomar som innebär att du behöver livsnödvändig medicinsk behandling som kräver specialistvård.
Tänk på att du i förväg ska söka upp och ta kontakt med en vårdgivare på orten där du kommer att vistas, detta för att du ska vara säker på att få tillgång till den utrustning eller behandling som du behöver. Säkerställ samtidigt också att vårdgivaren kan ta emot EU‑kortet (EHIC).
Kan jag resa utomlands med sjuklön eller sjukpenning?
Ja, om det inte påverkar din rehabilitering eller ditt tillfrisknande negativt.
Om du ska resa inom EU/EES, till Schweiz eller till Storbritannien så behöver du normalt sett inte göra någonting. Men om du ska resa till Turkiet eller ett annat land utanför EU ska du ansöka om att behålla sjukpenningen under utlandsvistelsen. Ansök innan du reser genom att logga in på Mina sidor eller använd blanketten.
            
                Begär medgivande för ersättning vid utlandsvistelse
            
            
 Till e-tjänsten
Om du inte kan använda Mina sidor kan du ansöka på blanketten.
7430 Begäran om medgivande att behålla ersättning vid utlandsvistelse
 Pdf, 132 kB.
Vem betalar om jag får extra kostnader för hemresan?
Inom Norden finns ett speciellt avtal som i vissa fall täcker extra kostnader för hemresor. I övriga länder behöver du en privat försäkring för att få ersättning för hemresan. Ta reda på vad som ingår i din hemförsäkring och om du behöver en extra reseförsäkring.
Min vårdgivare i Spanien vill se ett pensionärsintyg, hur får jag det?
Vårdgivare i Spanien kräver ibland att du visar upp ett intyg om att du är pensionär. Vi utfärdar intyget på spanska så kontakta oss för att ansöka om intyget. Intyget gör att du kan köpa läkemedel till ett reducerat pris i samband med nödvändig vård.
Kan jag få ersättning för läkemedelskostnader som jag har haft i samband med vård?
Ja, du kan få ersättning för läkemedel om läkemedlet har ordinerats genom förskrivning på recept och är godkänt för försäljning i Sverige.
Du kan bara få ersättning för läkemedelskostnader som omfattas av de läkemedel som ingår i högkostnadsskyddet. Om du vill att kostnaderna ska ingå i högkostnadsskyddet behöver du lämna samtycke på ansökningsblanketten. För att Försäkringskassan ska kunna beräkna din ersättning för läkemedel ska du skicka in ett registerutdrag från Apoteket.
Mer information om hur du begär ut ett registerutdrag hittar du på:
eHälsomyndigheten (ehalsomyndigheten.se)
 Länk till annan webbplats, öppnas i nytt fönster.
Vad behöver ett läkemedelsrecept innehålla för att kunna användas i ett annat EU/EES‑land?
Den här informationen behöver ett recept innehålla:
patientens för‑ och efternamn (utskrivet) och födelsedatum
datum när receptet är utfärdat
läkarens för‑ och efternamn (utskrivet), yrkestitel, kontaktuppgifter, adress till arbetet (inklusive land) och namnteckning (handskriven eller elektronisk)
läkemedlets generiska namn (eftersom läkemedlet kan säljas under olika handelsnamn), läkemedelsform (tablett, lösning och så vidare.), mängd, styrka och dosering.
Gäller EU‑kortet även om UD avråder från alla icke nödvändiga resor?
Ja, EU‑kortet gäller om du reser till ett annat land inom EU/EES, till Schweiz eller till Storbritannien även om UD avråder från alla icke nödvändiga resor dit.
Varför kan jag inte få mitt EU‑kort skickat till annan adress?
EU-kortet går automatiskt till din adress som finns i Försäkringskassans system. Anledningen är att EU-kortet inte ska skickas till någon obehörig.
Jag får felmeddelande om att kontakta kundtjänst när jag beställer kortet på Mina sidor. Vad kan det bero på?
Det kan finnas flera anledningar till att du får detta felmeddelande. En vanlig anledning är att du inte är registrerad som försäkrad i Försäkringskassans system.
Försäkrad i Sverige
Vad gör jag om jag inte är nöjd med mitt beslut?
Försäkringskassans beslut går i regel att ompröva eller överklaga. Vad som gäller för dig framgår av beslutsbrevet som du har fått.
Allmän information om omprövning, överklagan och skadestånd
Om du inte är nöjd
Jag studerar i Storbritannien och har betalat en avgift för sjukvårdskostnader i samband med min visumansökan. Kan jag få ersättning för denna avgift?
Ja, du kan ansöka om ersättning för avgiften. Du hittar mer information om villkoren för ersättning och hur du ansöker på webbplatsen uk.gov som samlar information från brittiska myndigheter.
Immigration health surcharge for EU students in the UK (gov.uk)
 Länk till annan webbplats, öppnas i nytt fönster.
Hur vet jag att jag verkligen har beställt ett EU-kort?
När du tryckt på knappen för att beställa kortet visas denna text: ”Du får ditt EU-kort hemskickat inom 10 arbetsdagar. Vi kan inte påskynda leveransen av ditt EU-kort eftersom det utfärdas av ett externt företag.” Då kan du vara säker på att beställningen har genomförts. Det gäller även om du senare skulle uppdatera sidan och få ett felmeddelande. Beställningen syns i Försäkringskassans system dagen efter, men visas inte på Mina Sidor.
Kan jag ansöka om nödvändig vård utomlands som ombud för någon annan?
Ja, om du har fått fullmakt att vara ombud så kan du ansöka om nödvändig vård utomlands för en annan person.
Fullmakt för ombud
För att utföra ärenden för någon annan än dig själv krävs en fullmakt. Försäkringskassans handläggning underlättas om du använder vår blankett för fullmakt.
5607 Fullmakt för ombud
 Pdf, 724 kB, öppnas i nytt fönster.
Ansök som ombud
Använd din egen e-legitimation för att ansöka som ombud åt någon annan.
Bifoga fullmakten i e-tjänsten "Vård utomlands".
Välj "En person jag är ombud för" i e-tjänsten.
            
                Vård utomlands
            
            
 Till e-tjänsten
Mitt barn ska få medicinsk behandling utomlands. Kan jag få ersättning för vab om jag följer med hen?
Ja, du kan ha rätt till ersättning för vab om du behöver följa med ditt barn som får vård utomlands. Samma villkor gäller som om du vabbar i Sverige, till exempel att du inte får vabba samtidigt som du jobbar eller söker arbete.
Om du och ditt barn ska resa till ett land utanför EU/EES eller Schweiz, så måste du få ett medgivande av Försäkringskassan innan du åker. Ansök om det minst en vecka före avresan.
            
                Begär medgivande för ersättning vid utlandsvistelse
            
            
 Till e-tjänsten
        Relaterade länkar
    
Information om hur du använder EU-kortet i ett annat land
Så här använder du EU-kortet (ec.europa.eu)
 Länk till annan webbplats, öppnas i nytt fönster.
Senast uppdaterad 
7 juli 2025