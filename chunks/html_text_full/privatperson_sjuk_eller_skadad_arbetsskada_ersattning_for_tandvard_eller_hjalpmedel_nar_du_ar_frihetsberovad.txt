Ersättning för tandvård eller hjälpmedel när du är frihetsberövad - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättning för tandvård eller hjälpmedel när du är frihetsberövad
Om en personskada gör att du har kostnader för tandvård eller hjälpmedel när du är frihetsberövad kan du få ersättning från Försäkringskassan.
På den här sidan
Vem räknas som frihetsberövad?
Den här informationen är för dig som har skadat dig under tiden som frihetsberövad, det vill säga har
varit intagen på kriminalvårdsanstalt eller i häkte
gjort samhällstjänst eller ungdomstjänst
varit omhändertagen enligt lagen om vård av unga (LVU) eller lagen om vård av missbrukare (LVM).
Kostnader för tandvård
Du kan få ersättning för tandvårdsskador om
behandlingen är nödvändig på grund av skadan
tandläkaren är ansluten till Försäkringskassan
du har blivit skadad eller sjuk under skyddstiden (skyddstiden är tiden från det att du börjar resan till tjänstgöringen, häktningen, intagningen eller behandlingen, tills du avslutar hemresan).
Om du uppfyller alla villkor går Försäkringskassan vidare och utreder om din skada eller sjukdom kan godkännas som en personskada. Om den godkänns som en personskada kan du få ersättning för tandvårdskostnader.
Hur mycket kan jag få?
Försäkringskassan utgår från referenspriser för att räkna ut hur mycket ersättning du kan få för tandvård. Om din tandläkare tar ut ett högre pris än referenspriset så får du oftast bara ersättning som motsvarar referenspriset.
Alla referenspriser finns i referensprislistan på Tandvårds‑ och läkemedelsförmånsverkets webbplats.
Tandvårds‑ och läkemedelsförmånsverket (tlv.se)
 Länk till annan webbplats, öppnas i nytt fönster.
Kostnader för hjälpmedel
Du kan få ersättning för hjälpmedel, om
det finns ett läkarintyg eller ett medicinskt underlag som visar att du behöver hjälpmedlet på grund av din personskada
du inte kan få hjälpmedlet gratis från till exempel landstinget
du har ett kvitto eller en offert på din kostnad
du har blivit skadad eller sjuk under skyddstiden.
Skyddstiden är tiden från det att du börjar resan till tjänstgöringen, häktningen, intagningen eller behandlingen, tills du avslutar hemresan.
Hur mycket kan jag få?
Du kan få ersättning för hela den kostnad du har för hjälpmedel.
Ersättningen kan betalas ut vid många tillfällen, till exempel om du behöver byta ut batterier eller liknande.
Tänk på att du bara kan få ersättning från Försäkringskassan om du inte får det från något annat håll. Ofta betalar regionen för hjälpmedel.
Gör så här för att ansöka
 
Steg
 1
 
Anmäl skadan
 
Tala om för föreståndaren eller motsvarande att du har skadat dig eller blivit sjuk under skyddstiden. Hen ska sedan anmäla skadan till Försäkringskassan.
Om skadan visar sig efter att du lämnat försvaret eller verksamheten inom det civila försvaret anmäler du själv skadan till Försäkringskassan på blankett:
9210 Anmäl arbetsskada eller personskada
 Länk till annan webbplats, öppnas i nytt fönster.
Steg
 2
 
Ansök om ersättning
 
Du ansöker på blankett:
5087 Ansök om ersättning från statligt personskadeskydd
 Länk till annan webbplats, öppnas i nytt fönster.
Steg
 3
 
Redovisa kvitton, räkningar, offert eller behandlingsförslag
 
För att kunna handlägga din ansökan behöver vi underlag för dina kostnader. Du kan antingen
skicka in kvitton eller räkningar som visar hur mycket du har betalat, eller
skicka in förslag från läkare alternativt tandläkare på vilken behandling du behöver få eller vilket hjälpmedel du behöver. Skicka det till:
Försäkringskassans inläsningscentral
839 88 Östersund
Steg
 4
 
Vänta på beslut
 
Vår målsättning är att du ska få ett beslut inom 3 månader från att vi börjar utreda.
Du kan ha rätt till ersättning från andra försäkringar
Förutom ersättning från Försäkringskassan kan det också finnas andra ersättningar du kan ansöka om.
Kammarkollegiet (kammarkollegiet.se)
 Länk till annan webbplats, öppnas i nytt fönster.
Om du har en privat olycksfallsförsäkring kan du ha rätt till ersättning från ditt försäkringsbolag.
Senast uppdaterad 
12 juni 2025