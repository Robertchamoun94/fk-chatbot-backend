Intyg för smittbärarpenning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Intyg för smittbärarpenning
Här får du som har en patient som ska ansöka om smittbärarpenning information om intyget och om vem som gör vad.
Vad är smittbärarpenning?
Smittbärarpenning kan betalas ut till den som skulle kunna jobba, men inte får det på grund av att hen är smittad, eller kan vara smittad av en allmänfarlig sjukdom, som omfattas av smittskyddslagen. För att få smittbärarpenning krävs ett läkarintyg från första dagen som visar att patienten inte får jobba på grund av risken för smitta.
Om patientens arbetsförmåga är nedsatt kan hen i stället ha rätt till sjuklön från sin arbetsgivare, eller sjukpenning från Försäkringskassan.
Hur skriver jag ett intyg som ger Försäkringskassan rätt information?
Du ska använda läkarintyg FK 7804.
I läkarintyget, fält 1, fyller du som läkare i om patienten är avstängd enligt smittskyddslagen på grund av smitta.
Gå sedan vidare till fält 4 (Diagnos) där du fyller i vilken allmänfarlig sjukdom personen är eller riskerar att vara smittad av och fält 8 (Nedsättning av arbetsförmåga) för vilken period som avstängningen gäller.
Om ovanstående framkommer i läkarintyget behövs ingen fritext och intyget kan skickas elektroniskt.
Vem ska göra vad?
Patienten ska:
Ansöka om ersättning hos Försäkringskassan.
Skicka in läkarintyg till Försäkringskassan om hen inte har bett sin läkare göra det.
Läkaren ska:
Skriva ett läkarintyg från första dagen om att den smittade inte får jobba på grund av misstänkt eller konstaterad smitta.
Skicka in läkarintyget till Försäkringskassan om patienten ber om det.
Läkarintyget finns elektroniskt i de flesta journalsystem. Läkare som inte har intyg i sitt journalsystem kan ladda ner en blankett här, använd blankett 7804. Fyll i och ge läkarintyget till patienten som skickar in det till Försäkringskassan.
7804 Läkarintyg för sjukpenning
 Pdf, 1 MB.
Försäkringskassan ska:
Bedöma om patienten har rätt till smittbärarpenning och betala ut ersättning om alla villkor är uppfyllda.
Senast uppdaterad 
15 februari 2025