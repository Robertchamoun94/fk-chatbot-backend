Ny rapport: reformer kan krävas för att föräldraledigheten ska bli jämställd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ny rapport: reformer kan krävas för att föräldraledigheten ska bli jämställd
9 december 2024
De senaste åren har fördelningen mellan mammor och pappors uttag av föräldraledighet legat still, eller rört sig mycket lite, och i en ny rapport konstaterar Försäkringskassan att fler politiska reformer kan behövas om de politiska målen om ett mer jämställt uttag ska nås.
Ända sedan föräldraförsäkringen infördes 1974 har det funnits en politisk diskussion om hur användandet av föräldraledigheten kan bli mer jämställt. Mäns uttag har ökat tydligt sedan dess och den utvecklingen har drivits på av reformer som syftat just till ett mer jämställt uttag. Införandet av reserverade dagar i föräldraförsäkringen är den reform som hittills haft störst betydelse för pappors uttag av föräldrapenning i Sverige.
2014 tog kvinnor ut 78 procent av föräldraledigheten under barnets första två år, för barn födda 2021 var motsvarande siffra 75 procent.
– Om man ska uppnå de politiska mål som nu är uppställda så behövs troligen förändringar i regelverket, säger Anna Nyman, analytiker på Försäkringskassan.
Olika reformer ger olika effekter
I den nya rapporten beskriver Försäkringskassan vilka effekter olika reformer skulle kunna ha för utvecklingen mot en mer jämställd föräldraledighet. Eftersom föräldraledigheten omfattar både tiden med ersättning från Försäkringskassan och obetald ledighet har man tittat på reformer som berör båda de delarna. Det handlar om fler reserverade dagar, ekonomiska incitament liknande jämställdhetsbonusen, begränsad möjlighet till obetald ledighet och att ledigheten skulle kunna tas ut under kortare tid än nu.
– Vilken typ av förändringar som skulle kunna vara aktuella beror framför allt på vilka politiska mål som ska vara i fokus för föräldraförsäkringen, och hur snabbt man vill nå de uppsatta målen. Ett mål kan vara att män ska vara mer involverade i barnens omvårdnad, ett annat att kvinnor snabbare återvänder till arbetsmarknaden, säger Anna Nyman.
Fler reserverade dagar i föräldraförsäkringen skulle kunna bidra till att öka pappors involvering i omvårdnaden av barnet. För att nå målet att få fler kvinnor att komma tillbaka fortare till arbetet skulle fler reserverade dagar förmodligen behöva kombineras med en ökad reglering av rätten att vara obetalt föräldraledig under barnets första 18 månader.
Bakgrund
I Försäkringskassans uppdrag ingår, utöver att administrera föräldraförsäkringen, att ”stärka förutsättningarna för ett jämställt användande av föräldrapenning och tillfällig föräldrapenning”.
Rapporten
Vägar mot en mer jämställd föräldraledighet (Socialförsäkringsrapport 2024:2)
 Pdf, 1 MB, öppnas i nytt fönster.
Till pressmeddelanden