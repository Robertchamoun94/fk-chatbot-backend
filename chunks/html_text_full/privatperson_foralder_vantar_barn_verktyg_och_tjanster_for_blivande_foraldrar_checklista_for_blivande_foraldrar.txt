Checklista för blivande föräldrar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Checklista för blivande föräldrar
En enkel checklista på vad som kan vara bra att tänka på inför föräldraledigheten.
Att göra för båda föräldrar
1. Vänta barn-guiden
I Vänta barn‑guiden får du en personlig att göra-lista, lättlästa artiklar och tips samt fördjupad information om till exempel föräldrapenning, barnbidrag och 10‑dagar. Du får även veta om du behöver uppdatera din inkomst hos oss och när du behöver anmäla och ansöka. Informationen i guiden anpassas efter om du är gravid eller partner till den gravida, samt om du jobbar, är arbetssökande, studerande eller har eget företag. Din sysselsättning påverkar nämligen hur vi räknar ut din föräldrapenning.
            
                Vänta barn-guiden
            
            
 Till e-tjänsten
2. Planera föräldraledigheten och ansök om föräldrapenning
Du planerar din föräldraledighet med hjälp av e-tjänsten för att planera och ansöka om föräldrapenning. Där kan du också se hur mycket pengar du får. När du är klar med din planering kan du ansöka om föräldrapenning.
            
                Ansök och planera föräldrapenning
            
            
 Till e-tjänsten
Om du inte kan använda e-tjänsten för att planera, kan du använda Räkna på föräldrapenning i stället. Där kan du se hur mycket du kan få i föräldrapenning.
            
                Räkna på föräldrapenning
            
            
 Till e-tjänsten
Om du inte kan logga in i e-tjänsten för att ansöka om föräldrapenning, ska du ringa till kundcenter på 
0771‑524 524
 och beställa en pappersblankett.
Tips
Lär dig om SGI (sjukpenninggrundande inkomst)
SGI är ett belopp som räknas fram av Försäkringskassan utifrån hur mycket pengar du tjänar. Beloppet ligger till grund för hur mycket pengar du kan få i föräldrapenning.
Sjukpenninggrundande inkomst (SGI)
Bekräfta föräldraskap
Om ni inte är gifta när barnet föds kommer den gravida föräldern att få alla dagar med föräldrapenning och ensam vårdnad om barnet. För att den andra föräldern också ska kunna bli vårdnadshavare och få sina föräldrapenningdagar måste ni bekräfta faderskapet eller föräldraskapet. Under barnets första 14 dagar kan ni göra det digitalt via en e‑tjänst hos Skatteverket. Om ni inte kan använda e‑tjänsten, eller om barnet har hunnit bli äldre än 14 dagar, måste ni kontakta kommunen där ni bor.
Bekräfta att du blivit förälder (skatteverket.se)
 Länk till annan webbplats, öppnas i nytt fönster.
Meddela arbetsgivaren
När du har bestämt dig för att vara föräldraledig ska du anmäla det till din arbetsgivare senast två månader innan din ledighet. Om det finns kollektivavtal på din arbetsplats kan andra tider gälla så kolla upp vad som gäller på just ditt jobb.
Barnbidraget kommer automatiskt
Barnbidraget betalas automatiskt ut till dig om du är vårdnadshavare. Den första utbetalningen kommer månaden efter att barnet har fötts. Därefter kommer barnbidraget den 20:e varje månad.
Barnbidrag och flerbarnstillägg
Ställ frågor till handläggare
På Facebook svarar våra handläggare på dina frågor om föräldraledighet och annat som rör dig som är blivande förälder.
Försäkringskassan – förälder (facebook.com)
 Länk till annan webbplats, öppnas i nytt fönster.
Dela jämställt
Att dela lika på föräldrapenningdagarna bidrar till att båda föräldrarna får en bättre förankring på arbetsmarknaden, högre lön och pension.
Det som är bra delar man lika på
Bostadsbidrag
Om du har barn och en låg inkomst kan du ha rätt till bostadsbidrag. Använd vår tjänst Räkna på bostadsbidrag för att se om du kan ha rätt till bostadsbidrag.
            
                Räkna på bostadsbidrag
            
            
 Till e-tjänsten
Glöm inte bort pensionen
När du blir förälder och tar föräldraledigt, eller eventuellt jobbar deltid under småbarnsåren, kan din pension påverkas.
Pensionsmyndigheten (pensionsmyndigheten.se)
 Länk till annan webbplats, öppnas i nytt fönster.
        Att göra om du är gravid
    
    
Skicka in intyg om graviditet
Om din barnmorska inte skickar in intyg om graviditet till Försäkringskassan så ska du göra det. Du skickar i så fall ditt intyg om graviditet till:
Försäkringskassans inläsningscentral
839 88 Östersund
Intyget fungerar som din anmälan om att du kommer att vilja ha föräldrapenning senare. Din barnmorska skriver intyget ungefär i vecka 20.
        Att göra om du är den andra föräldern
    
    
10-dagar
Du har rätt att vara ledig från jobbet i 10 dagar i samband med barnets födsel. Dagarna ska ge dig möjlighet att vara med vid förlossningen, lära känna barnet och ta hand om andra barn i familjen.
10‑dagar vid barns födelse
Anmäl föräldrapenning om du ska vara föräldraledig
Om du ska vara föräldraledig när barnet har fötts ska du anmäla att du vill ha föräldrapenning. Du kan anmäla när du vill men senast samma dag som du vill ha ersättning för.
            
                Anmäl föräldrapenning
            
            
 Till e-tjänsten
        Relaterade länkar
    
Fördjupad information
Föräldrapenning
10‑dagar vid barns födelse
Graviditetspenning
Barnbidrag och flerbarnstillägg
Bostadsbidrag till barnfamiljer
Senast uppdaterad 
23 juni 2025