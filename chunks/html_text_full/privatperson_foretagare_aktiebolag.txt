Aktiebolag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Aktiebolag
Du som jobbar i ditt eget aktiebolag kommer i kontakt med Försäkringskassan både i rollen som arbetsgivare och som anställd och du räknas som anställd i ditt bolag. Vi har samlat sådant som gäller specifikt för dig om du blir sjuk, om du är eller ska bli förälder eller om du ska jobba utomlands.
Din ersättning beräknas på den lön du tar ut
Eftersom du räknas som anställd i ditt bolag har du samma rätt till ersättning från socialförsäkringen som andra anställda, till exempel om du blir sjuk eller får barn.
Din ersättning beräknas på din sjukpenninggrundande inkomst (SGI). Det är ett belopp som räknas fram av Försäkringskassan utifrån den lön du tar ut från ditt aktiebolag och betalar inkomstskatt på. Om du registrerat och jobbat i ditt aktiebolag kortare tid än 36 månader finns undantag för hur din SGI beräknas.
Sjukpenninggrundande inkomst (SGI)
Om du inte tar ut någon lön
Det finns ett direkt samband mellan din lön och hur mycket pengar du kan få om du blir sjuk eller ska vara föräldraledig. Om du tar ut en låg lön eller ingen lön alls riskerar du att inte få någon ersättning från Försäkringskassan. Därför är det bra om du börjar ta ut en lön så tidigt du kan så att vi kan beräkna din inkomst.
& 
                        Så funkar det: SGI för företagare - aktiebolag
                    
1 minut
Filmen berättar om hur SGI (sjukpenninggrundande inkomst) fungerar och vad du som har aktiebolag behöver tänka på.
Om du både har aktiebolag och en fast anställning
Du som driver ett aktiebolag men också är anställd hos en annan arbetsgivare får din SGI beräknad både på den lön du tar ut från aktiebolaget och lönen från din anställning. Det betyder att båda inkomsterna ligger till grund för hur mycket du kan få i ersättning.
Om du blir sjuk
Som ägare av ett aktiebolag har du dubbla roller i förhållande till Försäkringskassan om du blir sjuk. Då behöver du ha kontakt med oss både som anställd och som arbetsgivare.
När du äger ett aktiebolag räknas du som anställd i bolaget. Det betyder att ditt aktiebolag betalar ut sjuklön till dig de första 14 dagarna som du är sjuk eller har en skada som gör att du inte kan jobba.
Arbetsgivare – Sjuklön
Om du är sjuk i mer än 14 dagar
När du varit sjuk i 14 dagar ska du i rollen som arbetsgivare sjukanmäla dig själv till Försäkringskassan för att kunna få sjukpenning. Gör anmälan så snart som möjligt, men senast när du har varit sjuk i 21 dagar.
            
                Sjukanmäl medarbetare – logga in
            
            
 Till e-tjänsten
            
                Sjukanmäl medarbetare
            
            
 Till e-tjänsten
Behöver du stöd i hur du sjukanmäler dig själv som anställd:
Sjukanmäl medarbetare
När du har sjukanmält dig till Försäkringskassan kan du i egenskap av anställd ansöka om sjukpenning.
            
                Ansök om sjukpenning
            
            
 Till e-tjänsten
Sjukpenning för anställda
När du är sjukskriven och får sjukpenning behöver du meddela Försäkringskassan om något ändras, till exempel när du börjar jobba igen, om du behöver förlänga din sjukskrivning eller om du ska resa utomlands.
Om du är eller ska bli förälder
Du som ska få barn kan ta del av vår Vänta barn-guide. Där hittar du en personlig 
att göra-lista som bland annat visar om du behöver skicka in nya inkomstuppgifter till oss.
Guiden innehåller också enkla artiklar och tips och fördjupad information om till exempel föräldrapenning, barnbidrag och 10‑dagar för dig som har aktiebolag. Den ger dig också påminnelser om när du behöver anmäla och ansöka. Guiden är utformad för båda föräldrarna.
            
                Vänta barn-guiden
            
            
 Till e-tjänsten
Om du är förälder
Om du driver ett aktiebolag och är förälder har du samma rätt till föräldrapenning och vab som andra anställda.
Föräldraledighet och vab för dig som är företagare
Om du jobbar utomlands
Om du jobbar utomlands kan det påverka om du är försäkrad i Sverige och kan få ersättning från Försäkringskassan. Information om vem som är försäkrad i Sverige och vad det innebär, samt vad som gäller om du jobbar utomlands hittar du här:
Försäkrad i Sverige
Arbeta inom EU/EES eller i Schweiz
Arbeta i flera länder inom EU/EES eller i Schweiz
Arbeta utanför EU/EES och Schweiz
Om du har frågor
Har du frågor som gäller dig som arbetsgivare ringer du vårt kundcenter för partner på
0771‑17 90 00
. Säg i talsvaret att du är företagare så hamnar du rätt.
Frågor och svar
Behöver jag ha en privat försäkring?
Du får själv bedöma om du behöver ha ett extra skydd utöver det du har genom Försäkringskassan. På verksamt.se kan du läsa om olika tilläggsförsäkringar som finns för dig som företagare.
Verksamt (verksamt.se)
 Länk till annan webbplats, öppnas i nytt fönster.
        Relaterade länkar
    
Verksamt (verksamt.se)
 Länk till annan webbplats, öppnas i nytt fönster.
Föräldraledighet och vab för dig som är företagare
Senast uppdaterad 
17 juni 2025