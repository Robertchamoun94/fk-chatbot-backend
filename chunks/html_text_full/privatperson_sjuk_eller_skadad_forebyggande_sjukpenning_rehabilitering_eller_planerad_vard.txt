Förebyggande sjukpenning (rehabilitering eller planerad vård) - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Förebyggande sjukpenning (rehabilitering eller planerad vård)
Om du behöver avstå från att arbeta på grund av en medicinsk behandling eller rehabilitering kan du få förebyggande sjukpenning. Behandlingen eller rehabiliteringen ska syfta till att förebygga eller förkorta sjukdom.
På den här sidan
Kan jag få förebyggande sjukpenning?
Du kan få sjukpenning i förebyggande syfte om du
har en ökad sjukdomsrisk eller en sjukdom som riskerar att påverka din arbetsförmåga
inte kan jobba eller att söka jobb på grund av medicinsk behandling eller rehabilitering och att behandlingen vid varje tillfälle pågår under minst en fjärdedel av din dagliga arbetstid
behandlingen eller rehabiliteringen ska förebygga eller förkorta sjukdomen
har blivit ordinerad behandlingen av en läkare
har fått behandlingsplanen godkänd av Försäkringskassan
är försäkrad i Sverige.
Du som bor eller jobbar i Sverige är oftast försäkrad i Sverige.
Är jag försäkrad i Sverige?
Du kan få förebyggande sjukpenning för tiden som din behandling tar, inklusive för restiden dit och tillbaka.
För dig som är anställd eller arbetssökande
Du kan få sjukpenning i förebyggande syfte från den första dagen som du är borta från jobbet eller inte kan söka jobb.
För dig som är egen företagare
Du som är egen företagare har bara karensavdrag om du aktivt har valt längre karenstid än 7 dagar.
Om du inte har gjort något val, eller valt kortare karens, får du sjukpenning i förebyggande syfte redan från första dagen som du är borta från jobbet på grund av behandlingen eller rehabiliteringen. Har du valt längre karenstid är det den tiden som gäller.
Vad är medicinsk rehabilitering eller behandling?
Medicinsk behandling eller rehabilitering ska förebygga eller förkorta sjukdomen. Det kan till exempel vara
att gå till en psykolog
smärtbehandling
gymnastik eller arbetsterapi.
Gör så här för att ansöka
 
Steg
 1
 
Skaffa läkarutlåtande och behandlingsplan
 
För att vi ska kunna utreda din ansökan kommer vi att behöva ett läkarutlåtande och en behandlingsplan. Det är din läkare som ska skriva läkarutlåtandet och behandlingsplanen.
Steg
 2
 
Skicka läkarutlåtande och behandlingsplan till Försäkringskassan
 
            
                Ansök om godkännande av behandlingsplan
            
            
 Till e-tjänsten
Steg
 3
 
Ansök om sjukpenning i förebyggande syfte
 
När vi har godkänt din behandlingsplan kan du ansöka om sjukpenning i förebyggande syfte. Du kan antingen ansöka efter varje tillfälle, löpande eller när hela behandlingen är klar.
            
                Ansök om sjukpenning i förebyggande syfte
            
            
 Till e-tjänsten
Hur mycket kan jag få?
Hur mycket ersättning du kan ha rätt till beror på vilken inkomst du har. Sjukpenning i förebyggande syfte ger dig knappt 80 procent av din inkomst upp till ett inkomsttak.
        Letade du efter något annat?
    
Sjukpenninggrundande inkomst (SGI)
Ersättning när du är sjuk eller skadad - sjukpenning
Senast uppdaterad 
17 juni 2025