Ändrade regler om ersättning till deltagare i arbetsförmedlingens program 1 oktober - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ändrade regler om ersättning till deltagare i arbetsförmedlingens program 1 oktober
Riksdagen har beslutat om en ny lag om arbetslöshetsförsäkring som börjar gälla den 1 oktober 2025. Samtidigt kommer det förändringar i reglerna om ersättningar till deltagare i arbetsförmedlingens program, vilket påverkar beräkningen av aktivitetsstöd.
Nya ersättningsnivåer
Du som deltar i Arbetsförmedlingens program kan efter den 1 oktober få aktivitetsstöd som är baserat på dina tidigare inkomster. Försäkringskassan får uppgifter från a-kassan om din ersättningsgrundande inkomst. Den kan vara högst 34 000 kronor i månaden före skatt de första 300 dagarna. Därefter ändras taket, så att den ersättningsgrundande inkomsten kan vara högst 30 008 kronor.
Försäkringskassan får även uppgifter om din ersättningsnivå, vilken är en procentuell andel av din ersättningsgrundande inkomst. Ersättningsnivån trappas ned med 10 procentenheter efter 100 ersättningsdagar och sedan med ytterligare 5 procentenheter var hundrade dag. Ersättningen kommer alltså att trappas ner under hela den tid som du är i program, men till som lägst 365 kronor per dag.
Det lägsta beloppet för den som har aktivitetsstöd på heltid höjs den 1 oktober från 223 kronor till 365 kronor per dag.
Så här kan det se ut för den som har högsta ersättningsnivån, 80 procent, första ersättningsdagen:
Ersättning över tid
Ersättningsdag
Ersättningsnivå (%)
EGI (Kronor per månad)
Aktivitetsstöd (Kronor per dag)
1–100
80
34 000
1 236
101–200
70
34 000
1 082
201–300
65
34 000
1 005
301-400
60
30 008
818
401-500
55
30 008
750
501-600
50
30 008
682
Från dag 1 001
25
30 008
höjs till 365
Om du har frågor om din ersättningsgrundande inkomst eller ersättningsnivå kan du ta kontakt med din a-kassa.
Om du ansöker om ersättning före eller efter 1 oktober
Om du ansöker om ersättning för tid före 1 oktober 2025, beslutar Försäkringskassan utifrån de regler som gällde då.
Om du ansöker om ersättning för tid från och med den 1 oktober 2025 när du har fått ersättning från a-kassan eller aktivitetsstöd baserat på arbetslöshetsersättning fram till dess, så gäller äldre regler för din ersättning till dess att ersättningsdagarna är slut. Du som den 1 oktober 2025 får aktivitetsstöd med inkomstbaserat belopp utifrån övergångsregler kan som minst få:
462 kronor per dag om ersättningen gäller perioden 1 oktober–31 december 2025
415 kronor per dag om ersättningen gäller perioden 1 januari–31 mars 2026.
Ansök
            
                Ansök om ersättning för program hos Arbetsförmedlingen
            
            
 Till e-tjänsten
        Behöver du ansöka på blankett?
    
    
7114 Ansök om ersättning för program hos Arbetsförmedlingen
 Pdf, 863 kB.
Senast uppdaterad 
30 juni 2025