Barnbidrag och flerbarnstillägg - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Barnbidrag och flerbarnstillägg
Teckenspråk
 
& 
                        Barnbidrag
                    
14 minuter
Den här filmen vänder sig till dig som vill få information om barnbidrag.
 
Föräldrar som bor och har barn i Sverige får barnbidrag. Du behöver inte ansöka om barnbidrag, utan det betalas ut automatiskt och kommer en gång i månaden. Det finns också ett flerbarnstillägg för den som har två barn eller fler.
Vem kan få barnbidrag?
Du kan få barnbidrag om
du är vårdnadshavare för ett barn som är yngre än 16 år, eller ett barn som är äldre och går i grundskolan eller i anpassad skola.
både du och barnet är försäkrade i Sverige.
Du och barnet är normalt försäkrade i Sverige om ni bor här och har svenskt medborgarskap eller uppehållstillstånd.
Försäkrad i Sverige
Vem kan få flerbarnstillägg?
Du får flerbarnstillägg om du har barnbidrag eller studiebidrag för två barn eller fler. Du behåller flerbarnstillägget även efter att ett barn har fyllt 18 år och får studiebidraget utbetalt till sig själv.
Barnbidrag om du eller en familjemedlem bor eller arbetar utomlands
Om någon i familjen bor eller arbetar i ett annat EU/EES-land eller Schweiz kan det påverka barnbidraget. Det gäller även om någon i familjen får pension från de länderna.
EU-familjeförmåner
Om du eller någon i familjen flyttar utomlands, eller börjar arbeta i ett annat land, måste du anmäla det till oss. Annars kan du få bidrag som du inte har rätt till och bli återbetalningsskyldig.
Utomlands med barn
Vem betalas barnbidraget ut till?
Om barnet är fött den 1 mars 2014 eller senare betalas barnbidrag och flerbarnstillägg ut med hälften var till båda vårdnadshavarna.
För äldre barn betalas barnbidraget ut till en av vårdnadshavarna. Om ni vill dela på bidraget eller ändra vem som får det måste ni anmäla det till Försäkringskassan.
Om du är ensam vårdnadshavare får du hela bidraget med eventuellt flerbarnstillägg.
Ändra vem som ska få barnbidraget
Om du vill ändra hur barnbidraget betalas ut kan du göra det i e-tjänsten Ändra vem som ska få barnbidraget. Ändringen går snabbare om barnets andra förälder också loggar in i e-tjänsten och godkänner ändringen. Vi ändrar vem som får barnbidraget tidigast månaden efter att ni båda har signerat anmälan.
            
                Ändra vem som ska få barnbidraget
            
            
 Till e-tjänsten
Om du och den andra föräldern inte är överens så kan du anmäla ändringen utan att hen godkänner ändringen. Men då tar det längre tid, eftersom vi måste utreda var barnet bor. Vi kontaktar den andra föräldern och informerar om vilka uppgifter du har lämnat. Den andra föräldern har därefter två veckor på sig att lämna synpunkter.
        Ändra vem som ska få flerbarnstillägget
    
    
Ni kan välja vem som ska få flerbarnstillägget om ni båda får helt barnbidrag eller studiebidrag från CSN för ett barn eller fler. Om någon av er får delat barnbidrag för ett barn fördelas flerbarnstillägget däremot automatiskt mellan er. Då kan ni inte välja vem som ska få flerbarnstillägget.
5220 Anmälan – Räkna ihop barn i hushållet och välj betalningsmottagare – för flerbarnstillägg
 Pdf, 106 kB.
Hur mycket pengar kan jag få?
Barnbidraget är 1 250 kronor i månaden per barn. Flerbarnstillägget är 150 kronor för två barn och blir högre om du har fler barn. Du betalar ingen skatt på barnbidrag eller på flerbarnstillägg.
        Tabell som visar hur mycket du kan få i barnbidrag och flerbarnstillägg
    
    
Om två föräldrar delar
Antal barn
Barnbidrag
Flerbarnstillägg
Sammanlagt
1
625 kronor
-
625 kronor
2
1 250 kronor
75 kronor
1 325 kronor
3
1 875 kronor
365 kronor
2 240 kronor
4
2 500 kronor
870 kronor
3 370 kronor
5
3 125 kronor
1 495 kronor
4 620 kronor
6
3 750 kronor
2 120 kronor
5 870 kronor
Om hela bidraget betalas ut till en förälder
Antal barn
Barnbidrag
Flerbarnstillägg
Sammanlagt
1
1 250 kronor
-
1 250 kronor
2
2 500 kronor
150 kronor
2 650 kronor
3
3 750 kronor
730 kronor
4 480 kronor
4
5 000 kronor
1 740 kronor
6 740 kronor
5
6 250 kronor
2 990 kronor
9 240 kronor
6
7 500 kronor
4 240 kronor
11 740 kronor
När kommer pengarna?
Information om när barnbidrag och flerbarnstillägg betalas ut:
Utbetalningsdatum och handläggningstider
        Barnbidrag om du har adopterat
    
    
Du som har adopterat ett barn kan få barnbidrag från och med månaden efter att du fick barnet i din vård. Du behöver skicka in ett medgivande om adoption till Försäkringskassan och meddela vilket datum du fick barnet i din vård.
När barnet fyller 16 år – studiebidrag eller förlängt barnbidrag
När barnet fyllt 16 år får du studiebidrag från CSN i stället för barnbidrag, förutsatt att barnet går på gymnasiet. Om barnet går kvar i grundskolan eller i anpassad skola förlängs barnbidraget. Det är skolan som ska anmäla att ett barn har rätt till förlängt barnbidrag, så vänd dig till barnets skola om du inte får förlängt barnbidrag.
Så fungerar studiebidraget
Studiebidraget är lika stort som barnbidraget, 1 250 kronor i månaden. Däremot får du inget studiebidrag för juli och augusti.
Det betyder att om ditt barn fyller 16 år före den 1 juli året när hen slutar grundskolan och börjar gymnasiet blir det ett glapp i juli och augusti. För de månaderna får du varken barnbidrag eller studiebidrag.
Om barnet fyller 16 år den 1 juli eller senare blir det inget glapp. Då kommer det första studiebidraget månaden efter det sista barnbidraget.
Bidrag för gymnasiestudier i Sverige (csn.se)
 Länk till annan webbplats, öppnas i nytt fönster.
Flerbarnstillägg för barn som studera
Barn med studiebidrag räknas med för flerbarnstillägg om
barnet bor hos dig
barnet studerar på heltid
barnet är ogift.
Du behöver inte anmäla att ditt barn går på gymnasiet om barnet har rätt till studiebidrag. Om barnet har tillfälligt uppehållstillstånd och studerar på gymnasiet behöver du kontakta oss.
Den första utbetalningen av flerbarnstillägg för ett barn som får studiebidrag kommer en månad i efterskott.
Flerbarnstillägget för sommaren kommer i efterskott
Utbetalningen av flerbarnstillägget följer utbetalningen av studiebidraget. Därför betalas inget flerbarnstillägg ut i juli, augusti eller september. Flerbarnstillägget för de månaderna kommer först i mitten av oktober, efter den första utbetalningen av studiebidraget från CSN.
        Flerbarnstillägg i efterskott – tre exempel
    
    
Exempel 1
Du har två barn. Det ena går på gymnasiet och det andra går i grundskolan.
Du får inget flerbarnstillägg under sommaren. Flerbarnstillägget för juli, augusti och september betalas ut i mitten av oktober.
Exempel 2
Du har tre barn. Det äldsta går på gymnasiet, mellanbarnet har fyllt 16 år och ska börja till hösten. Det yngsta går fortfarande i grundskolan.
Flerbarnstillägget för alla tre barnen för juli, augusti och september betalas ut i mitten av oktober.
Exempel 3
Du har tre barn. Två går i grundskolan och ett går på gymnasiet.
Under juli och augusti får du flerbarnstillägg för de två barn som går i grundskolan. Flerbarnstillägget för det barn som går på gymnasiet betalas ut i mitten av oktober.
Anmäl förändringar
Det är viktigt att du anmäler om något händer som kan påverka din rätt till barnbidrag eller flerbarnstillägg. Om du får ersättning som du inte har rätt till kan du bli skyldig att betala tillbaka. Vid misstanke om bidragsbrott gör Försäkringskassan en polisanmälan.
Om du, eller ditt barn ska vara utomlands i mer än sex månader ska du anmäla det till oss innan du lämnar Sverige. Du ska även kontakta oss om du förlänger en pågående vistelse utomlands så att den blir längre än sex månader.
Det finns också andra förändringar som du behöver anmäla.
Meddela oss inom 14 dagar om:
barnet hoppar av gymnasiet
du har barn över 16 år som flyttar hemifrån
du får flerbarnstillägg för att du är sambo, men ska separera
vårdnaden av ditt barn ändras
du börjar arbeta i, eller får pension från, ett annat EU/EES-land eller från Schweiz.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Jag har flyttat till Sverige. När kommer första utbetalningen av barnbidrag?
Det kan ta lite tid innan första utbetalningen, eftersom vi måste utreda om du och barnet är försäkrade i Sverige.
Jag har bytt bank. Hur gör jag för att ändra vilket konto pengarna kommer till?
Logga in på Mina sidor och gå till Mina uppgifter. Där kan du ändra vilket konto du vill att dina pengar ska till.
            
                Mina sidor
            
            
 Till e-tjänsten
Om du inte kan logga in på Mina sidor kan du i stället använda blanketten:
5605 Anmälan om konto
 Pdf, 1 MB.
Jag bor i Sverige och har uppehållstillstånd. Nu väntar jag barn. Kommer jag att få barnbidrag för barnet?
Ja, om du har uppehållstillstånd i Sverige kommer du att få barnbidrag för barnet.
Jag har tillfälligt uppehållstillstånd och får barnbidrag men mitt uppehållstillstånd upphör snart. Vad händer med mitt barnbidrag?
Du måste ansöka om förlängt uppehållstillstånd hos Migrationsverket för dig och ditt barn innan era tidigare uppehållstillstånd slutar gälla. Ni måste ha samma skäl för att få uppehållstillstånd som du angett i tidigare ansökan. Om ditt barn är fött utomlands kan du få barnbidrag medan du väntar på beslutet.
Om ditt uppehållstillstånd går ut medan du väntar på beslut om ett nytt, så behöver du kontakta oss när du och ditt barn har fått nya uppehållstillstånd. Då kan vi besluta om barnbidrag för ditt barn igen.
Vi har delat barnbidrag, kan vi välja vem flerbarnstillägget ska betalas ut till?
Nej, när ni delar på barnbidraget kan ni inte välja mottagare av flerbarnstillägget. Då betalas det ut med hälften var, eller i förhållande till hur mycket var och en av er får i barnbidrag, om det är olika.
Vi ska vara utomlands en period, vad händer med barnbidraget?
Det beror på för hur lång tid och vilket land. Om du och barnet eller bara barnet är utomlands kortare tid än sex månader händer inget. Planerar du att vara borta i mer än sex månader har du som regel inte rätt till barnbidrag under utlandsvistelsen. Anmäl att du ska vara utomlands innan du lämnar Sverige. Annars kan du behöva betala tillbaka pengar som du inte har haft rätt till.
Du ska även kontakta oss om du förlänger en vistelse utomlands och den blir längre än sex månader.
Utomlands med barn
Om barnet är i ett land som inte tillhör EU/EES har du normalt inte rätt till barnbidrag. Men för dig som är biståndsarbetare, statsanställd eller utlandsstuderande gäller särskilda regler.
Om barnet är i ett EU/EES-land eller Schweiz kan du fortfarande ha rätt till barnbidrag från Sverige. Barnbidrag räknas som en familjeförmån inom EU och samordnas mellan medlemsländerna.
EU-familjeförmåner
Jag vill ansöka om studiebidrag till mitt barn. Vart vänder jag mig?
Vänd dig till CSN som beslutar om studiebidrag. Men om ditt barn är svensk medborgare och går på gymnasiet i Sverige, så behöver du vanligtvis inte ansöka om studiebidrag. Ska barnet gå i gymnasiet i ett annat land behöver du däremot ansöka om studiebidrag.
Gymnasiestudier utanför Sverige – Studiehjälp för dig under 20 år (csn.se)
 Länk till annan webbplats, öppnas i nytt fönster.
Bidrag för gymnasiestudier i Sverige – Studiebidrag och andra bidrag (csn.se)
 Länk till annan webbplats, öppnas i nytt fönster.
Jag kan inte använda Mina sidor. Hur ändrar jag vem som ska få barnbidraget?
Det går också att ansöka om ändring med pappersblankett.
Om ni är överens om ändringen ska ni använda blanketten 5180 Barnbidrag – Ändra vem som ska få barnbidraget, vi är överens.
5180 Barnbidrag – Ändra vem som ska få barnbidraget, vi är överens
 Pdf, 782 kB.
Blanketten ska skrivas under av er båda.
Om ni inte är överens om ändringen kan du anmäla själv på blanketten 5227 Barnbidrag – Ändra vem som ska få barnbidraget, vi är inte överens.
5227 Barnbidrag – Ändra vem som ska få barnbidraget, vi är inte överens
 Pdf, 171 kB.
Jag har flyttat ihop med en ny partner, som också har barn. Får vi räkna ihop våra barn från tidigare förhållande och få flerbarnstillägg för dem?
Ja, men bara om ni är gifta eller har gemensamma barn. Det räcker alltså inte med att ni bara är sambor.
Undantaget är om ni tidigare varit gifta med varandra eller tidigare har haft gemensamma barn. Då får ni räkna ihop barn från andra förhållanden, men i det fallet måste ni göra en anmälan till Försäkringskassan.
5220 Anmälan – Räkna ihop barn i hushållet och välj betalningsmottagare – för flerbarnstillägg
 Pdf, 106 kB.
        Relaterade länkar
    
Aktuellt
Har du barn som fyller 16 år eller går på gymnasiet?
Vad gäller vid arbete eller boende i ett annat EU/EES-land eller Schweiz?
EU-familjeförmåner
Tips från Försäkringskassan
        Tillskott i familjen?
    
Vi ger dig och din partner personliga checklistor, smarta tips och påminnelser.
        Vänta barn-guiden
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
28 maj 2025