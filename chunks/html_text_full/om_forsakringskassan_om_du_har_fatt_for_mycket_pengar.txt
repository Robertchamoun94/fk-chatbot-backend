Om du har fått för mycket pengar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om du har fått för mycket pengar
Om du har fått för mycket pengar från Försäkringskassan måste du som regel betala tillbaka. Här beskriver vi vad som gäller om du behöver dela upp betalningen eller om du inte betalar. Men också vad du kan göra på förhand för att inte få för mycket ersättning.
Innan vi fattar beslut om återbetalning utreder vi först om det finns skäl för att befria dig från att betala tillbaka hela beloppet eller en del av det. Vi skickar därefter utredningen till dig och du får möjlighet att meddela oss om något inte stämmer. När vi sedan har beslutat om återbetalning har du 30 dagar på dig att betala eller ansöka om att dela upp betalningen.
Du kan få hjälp att dela upp betalningen
I beslutet om återbetalning står det vilket datum du senast ska betala (förfallodagen). Om du inte kan betala tillbaka hela beloppet på en gång kan du få hjälp att dela upp betalningen. Hela skulden måste betalas tillbaka inom tolv månader.
            
                Mina sidor
            
            
 Till e-tjänsten
        Om du inte kan använda Mina sidor
    
    
Ring kundcenter på 
0771‑524 524
 eller ansök på blankett:
6850 Önskemål om avbetalningsplan
 Pdf, 884 kB, öppnas i nytt fönster.
Om du inte betalar i tid
Om du inte betalar senast på förfallodagen får du en betalningspåminnelse. Om du fortfarande inte betalar så lämnar vi skulden till Kronofogden, om du inte har ansökt om att dela upp betalningen.
Om du inte är nöjd med beslutet
Om du anser att beslutet om återbetalning är fel kan du begära att vi omprövar det. Även om du begär omprövning av beslutet ska du betala skulden senast på förfallodagen för att slippa dröjsmålsränta. Skulle sedan beslutet ändras efter omprövningen så får du tillbaka de pengar du betalat in.
Om du inte är nöjd
Betala tillbaka bostadsbidrag
För bostadsbidrag gäller flera speciella regler. Här finns mer information om vad som gäller när du fått för mycket i bostadsbidrag.
Betala tillbaka bostadsbidrag
Betala tillbaka skattepliktiga ersättningar
Vissa ersättningar från Försäkringskassan är skattepliktiga, till exempel sjukpenning, föräldrapenning och sjukersättning. När du får en sådan ersättning har vi dragit av skatten och betalat in den till Skatteverket. De betalar inte tillbaka skatten till Försäkringskassan. Därför ska du betala tillbaka både den utbetalda ersättningen och skatten till oss.
Om skatt
Viktigt med rätt uppgifter
Kom ihåg att granska dina uppgifter innan du signerar och att uppdatera dem regelbundet i Försäkringskassans app eller i Mina sidor. Vi behöver olika uppgifter av dig för att bedöma om du har rätt till ersättning och för att kunna räkna ut beloppet. Det gäller till exempel uppgifter om din arbetsgivare, inkomst, arbetstimmar eller adress.
Om du märker att du har fått för mycket pengar kan du anmäla det direkt, utan att vänta på att vi hör av oss. Så därför är det bra att ha koll på de utbetalningar som visas på ditt bankkonto.
Här beskriver vi när du kan behöva byta ut gamla uppgifter mot nya. Men även var och hur du enklast gör detta.
Meddela oss om något ändras
Checklista – föräldrapenning och vab
Fråga oss om du är osäker
Om du blir osäker när du fyller i din ansökan eller ska ändra dina uppgifter så är du alltid välkommen att kontakta oss. Då hjälper vi dig så att det blir rätt.
Kontakta Försäkringskassan
Frågor och svar
Kan jag få pengar från Försäkringskassan även om jag har fått för mycket ersättning?
Ja, det kan du få. Att du har fått en skuld påverkar inte din rätt till ersättningar från Försäkringskassan. Men i vissa fall kan vi dra av skulden när vi betalar ut en ersättning.
Var kan jag se hur mycket jag har betalat in och om det är något kvar att betala?
Du hittar information om din skuld och dina inbetalningar på Mina Sidor.
            
                Mina sidor
            
            
 Till e-tjänsten
Kan jag själv bestämma hur mycket jag ska betala varje månad när jag ansöker om en avbetalningsplan?
Nej, skulden ska vara betald inom tolv månader. Så storleken på månadsbeloppet beror på hur stor skulden är.
Kan jag ändra min pågående avbetalningsplan?
Ja, men förutsättningen är att skulden blir slutbetald inom ett år. Du kan när som helst slutbetala din skuld eller göra en extra inbetalning. 
Kom ihåg att du inte kan ändra en pågående avbetalningsplan på Mina sidor, utan då behöver du i stället ringa till oss.
Kan jag lägga till en ny skuld i min avbetalningsplan?
Ja, du kan ansöka om en ny avbetalningsplan där båda skulderna ingår. Då upphör den gamla planen.
Tillkommer det några kostnader om jag väljer att dela upp betalningen?
Ja, du får betala ränta. Om du ansöker om en avbetalningsplan före förfallodagen slipper du betala uppläggningsavgift för avbetalningsplanen.
Du kan antingen betala genom avdrag på en ersättning som du får från Försäkringskassan eller med en avi. För varje avi tillkommer en administrativ avgift på 15 kronor. Om du inte betalar in i tid så skickar vi en påminnelse. Då tillkommer en påminnelseavgift på 60 kronor.
Du kan inte välja avdrag från solidariskt bostadsbidrag om du ansöker om en avbetalningsplan via Mina Sidor, utan då behöver du istället ringa oss.
Jag ska betala tillbaka pengar men har inte någon faktura. Var hittar jag betalningsinformationen?
Om du har en digital brevlåda så skickas din avi med betalningsinformation till den och inte med papperspost.
Jag kan inte ansöka om en avbetalningsplan. Vad kan det bero på?
Om du inte kan ansöka om en avbetalningsplan via Mina Sidor så kan det bero på att du redan har en avbetalningsplan där alla krav ingår, att du har skuldsanering, att du har fler än 12 krav, att du har en pågående kvittningsplan eller att skulden är lämnat till Kronofogden.
Vad gör jag
 om jag inte kan betala tillbaka?
Om du inte kan betala tillbaka skulden så lämnar Försäkringskassan som regel över den till Kronofogden. Därefter behöver du själv informera Kronofogden om att du inte kan betala skulden. Kronofogden utreder i så fall din betalningsförmåga innan de beslutar om utmätning.
Kontakta oss om du inte kan betala skulden. Ring gärna så kan vi tillsammans prata om din ekonomiska situation. Som regel kan en avbetalningsplan godkännas på högst 12 månader, men i vissa undantagsfall kan en avbetalningsplan vara upp till 24 månader.
        Relaterade länkar
    
Om du vill lämna synpunkter inför ett beslut eller begära omprövning
Om du inte är nöjd
Kontakta oss
Kontakta Försäkringskassans kundcenter
Avdrag för skattepliktiga ersättningar
Om skatt
Senast uppdaterad 
3 juli 2025