Bostadstillägg för dig med aktivitetsersättning eller sjukersättning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Bostadstillägg för dig med aktivitetsersättning eller sjukersättning
Bostadstillägg kan betala en del av kostnaden som du har för din bostad. För att kunna få bostadstillägg behöver du också ha antingen aktivitetsersättning eller sjukersättning.
På den här sidan
Kan jag få bostadstillägg?
Du kan ha rätt till bostadstillägg om det här stämmer in på dig:
Du bor i Sverige.
Du har aktivitetsersättning eller sjukersättning från Försäkringskassan, eller en motsvarande ersättning från något annat land inom EU, inom EES eller från Schweiz.
Det går att få bostadstillägg även om din sjukersättning eller aktivitetsersättning är vilande, eller om du arbetar med steglös avräkning.
Hur mycket du kan få beror sedan på dina bostadskostnader, inkomster, tillgångar och skulder.
Typen av bostad spelar ingen roll för bostadstillägget
Bostadstillägget är till för att betala en del av din bostadskostnad när du har aktivitetsersättning eller sjukersättning. Det gäller oavsett om du hyr, äger eller delar din bostad.
Alltså går det att få bostadstillägg även om du bor i hus, bor i bostadsrätt, har en inneboende eller själv är inneboende hos någon.
Det går också att få bostadstillägg om du till exempel bor hos dina föräldrar. Även du som bor i husvagn eller på husbåt kan få bostadstillägg.
Kolla hur mycket bostadstillägg du kan få
I vårt beräkningsverktyg kan du snabbt se om dina inkomster och bostadskostnader gör att du kan få bostadstillägg. Du kan också få en uppskattning av hur stort bostadstillägget skulle kunna bli för dig:
            
                Testa om du kan få bostadstillägg
            
            
 Till e-tjänsten
Det högsta bostadstillägget som går att få är
6 550 kronor i månaden om du är ensamstående
3 275 kronor i månaden om du är gift eller sambo.
Om du snart fyller 66 eller om din sambo tar ut hel allmän pension
Från och med månaden du fyller 66 år ska du ansöka om bostadstillägg från Pensionsmyndigheten i stället för från Försäkringskassan.
Ansök om bostadstillägg från Pensionsmyndigheten (pensionsmyndigheten.se)
 Länk till annan webbplats, öppnas i nytt fönster.
Samma sak gäller dig som är gift eller sambo med någon som har fyllt 66 år, och som tar ut hel allmän pension inklusive premiepension. I så fall ansöker ni hos Pensionsmyndigheten gemensamt.
Gör så här för att ansöka
 
Steg
 1
 
Förbered dokument om bostaden
 
För att vi ska kunna utreda om du kan få bostadstillägg behöver du skicka in kopior på dokument om din bostad. Vilka dokument vi behöver beror på hur du bor.
Det står också i ansökan exakt vilka dokument du behöver skicka in. Om du inte kan lägga till dokumenten samtidigt som du ansöker, så kommer du att kunna skicka dem till oss i efterhand.
Hyr i första eller andra hand
Du som hyr din bostad i första hand ska skicka in kopior av
ditt hyreskontrakt
din hyresspecifikation.
Du som hyr i andra hand behöver skicka in ditt andrahandskontrakt.
Inneboende eller bor hos förälder
Om du är inneboende och betalar hyra, så räknas det som att du hyr din bostad. Då behöver vi kopia på hyreskontraktet som du har skrivit med den du bor med.
Om du bor hos dina föräldrar så använder vi deras bostadskostnad. Vilka dokument vi behöver då beror på hur föräldrarna bor.
Egen bostadsrätt
Du som har en bostadsrätt ska skicka in kopior av
överlåtelseavtalet för bostadsrätten
specifikation av avgiften till föreningen
bolåneavi
skuldebrev.
Eget hus
Du som äger och bor i eget hus ska skicka in kopior av
köpekontraktet för fastigheten
bolåneavi
skuldebrev
arrendefaktura, om du arrenderar mark.
Steg
 2
 
Ansök
 
            
                Ansök om bostadstillägg
            
            
 Till e-tjänsten
Behöver du ansöka på blankett?
5199 Ansök om bostadstillägg
 Pdf, 824 kB.
Om du har skyddade personuppgifter
Du som har skyddade personuppgifter kan bara använda e‑tjänsten om du söker som ensamstående. Om du är gift eller sambo så måste ni alltså ansöka på pappersblankett. Samma sak gäller om din make eller sambo har skyddade personuppgifter.
Du som är god man eller förvaltare
Ansök i e-tjänsten om din huvudman är ensamstående. Välj ”ställföreträdare” i rullistan på inloggningssidan och fyll i ditt eget personnummer.
            
                Logga in som ställföreträdare
            
            
 Till e-tjänsten
Steg
 3
 
Vänta på besked
 
När din ansökan har kommit utreder vi om du kan få bostadstillägg, och hur mycket du kan få. Om vi behöver mer information eller fler dokument från dig så hör vi av oss om det.
Det kan ta upp till 6 månader innan du får beslut om bostadstillägg. Det kan ta längre tid om vi behöver fler uppgifter från dig, eller om vi behöver utreda ditt ärende mer.
Om du har ansökt om aktivitetsersättning eller sjukersättning men inte fått beslut om det ännu, så måste vi vänta på att det beslutet blir klart innan vi beslutar om bostadstillägget.
Utbetalningsdatum och handläggningstider
Frågor och svar
 
 
Kan jag få bostadstillägg även om jag har pengar på banken?
 
 
Hur räknar Försäkringskassan ut bostadstillägget?
 
 
Betalar jag skatt på bostadstillägget?
 
 
Kan man få bostadstillägg och bostadsbidrag samtidigt?
 
 
        Letade du efter något annat?
    
När du har bostadstillägg och vill ändra något
Senast uppdaterad 
12 juni 2025