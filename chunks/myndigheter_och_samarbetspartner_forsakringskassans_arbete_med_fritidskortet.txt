Försäkringskassans arbete med fritidskortet - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Försäkringskassans arbete med fritidskortet
Fritidskortet ska ge barn och unga mellan 8 och 16 år ökad tillgång till idrott, kultur, friluftsliv och annat föreningsliv. Syftet är att motverka utanförskap samt psykisk och fysisk ohälsa bland unga. Försäkringskassan är en av flera myndigheter som arbetar med fritidskortet.
Det här är fritidskortet
Fritidskortet ska kunna användas som betalning för fritidsaktiviteter inom till exempel idrottsrörelsen, friluftsorganisationer och andra organisationer inom civilsamhället och kulturområdet. Barn och unga i socioekonomiskt utsatta hushåll prioriteras för att öka gruppens deltagande i olika fritidsaktiviteter.
För att föräldrar och vårdnadshavare ska kunna använda Fritidskortet behöver de som erbjuder fritidsaktiviteter för barn mellan 8 och 16 år vara anslutna till Fritidskortet.
När kan föreningar och kommunala kulturskolor ansöka om ett vara med i fritidskortets register?
Det kommer vara möjligt att ansöka om att vara med i registret från och med 1 augusti 2025.
Mer information om vilka kriterier som krävs finns på fritidskortets webbplats.
Där kommer det även att finnas en länk till e-tjänsten och till blanketten.
Fritidskortet (fritidskortet.se)
 Länk till annan webbplats, öppnas i nytt fönster.
Vi fattar vanligtvis beslut inom 30 dagar från att ansökan har kommit in. Handläggningstiden kan bli längre om vi behöver utreda ärendet lite mer. Om vi behöver mer information så hör vi av oss.
Vilka myndigheter arbetar med att ta fram fritidskortet?
Regeringen har gett E‑hälsomyndigheten, Folkhälsomyndigheten, Försäkringskassan, Myndigheten för ungdoms- och civilsamhällesfrågor (MUCF) och Statens kulturråd i uppdrag att utforma ett statligt fritidskort för barn och unga. Det handlar om en digital tjänst som ska göra det möjligt för fler barn och unga att delta i fritidsaktiviteter.
Dialog sker även med Svenskt friluftsliv och Riksidrottsförbundet, Sveriges Kommuner och Regioner (SKR) och andra aktörer.
Vilken är Försäkringskassans roll?
Uppdraget är att skapa ett register med godkända föreningar och verksamheter som har aktiviteter för barn och unga inom idrott, kultur, friluftsliv eller annat föreningsliv. I uppdraget ingår också att lämna förslag på nödvändiga kontrollfunktioner som behövs för att motverka felaktiga utbetalningar och ekonomisk brottslighet.
Vi ska också välja ut de barn som är berättigade till förhöjt belopp så att E‑hälsomyndigheten får rätt uppgifter.
Senast uppdaterad 
14 juli 2025