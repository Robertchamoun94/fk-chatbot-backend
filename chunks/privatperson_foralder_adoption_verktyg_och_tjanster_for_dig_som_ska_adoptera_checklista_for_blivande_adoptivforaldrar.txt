Checklista för blivande adoptivföräldrar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Checklista för blivande adoptivföräldrar
När man ska adoptera är det mycket att tänka på och därför kan det vara bra med en checklista.
Om du ska adoptera ett barn utomlands – skicka in en kopia av beslutet om medgivande
Du som ska adoptera ett barn utomlands ska skicka in en kopia av beslutet om medgivande från socialnämnden till Försäkringskassan, innan du reser för att hämta barnet.
Du eller ni som är adoptivföräldrar, behöver bara skicka in beslutet med ditt eller era namn, personnummer och datumet när socialnämnden fattade beslut om medgivande.
Skicka det till:
Försäkringskassans inläsningscentral
839 88 Östersund
1. Ansök om 10‑dagar
Du som förälder kan få 10 dagar i samband med adoption av ett barn som är yngre än 10 år. De är till för att du ska lära känna ditt barn. Ersättningen du får när du tar ut dina 10‑dagar heter tillfällig föräldrapenning.
10-dagar vid barns adoption
2. Planera föräldrapenning
Du planerar din föräldrapenning i e-tjänsten Planera föräldrapenning. Där kan du också se hur mycket pengar du får.
Om du inte kan använda e-tjänsten, kan du använda Räkna på föräldrapenning i stället. Där kan du se hur mycket du kan få i föräldrapenning beroende på hur många dagar du väljer att vara ledig.
            
                Räkna på föräldrapenning
            
            
 Till e-tjänsten
3. Anmäl och ansök om föräldrapenning
När du avstår från att arbeta för att ta hand om ditt barn kan du få föräldrapenning. Du kan få föräldrapenning även om du är arbetslös och avstår från att söka arbete, eller om du studerar och gör studieuppehåll.
Föräldrapenning vid adoption
4. Barnbidrag
Du kan få barnbidrag från månaden efter att du fått barnet i din vård. Ring kundcenter på 
0771‑524 524
 så hjälper vi dig.
Tips
Adoptionsbidrag
Adoptionsbidrag är pengar du får för att täcka en del kostnader när du adopterar barn från ett annat land. När din adoption har blivit giltig i Sverige kan du ansöka om adoptionsbidraget. Du måste ansöka inom 1 år från den dag då adoptionen blev giltig.
Adoptionsbidrag
Underhållsstöd
Underhållsstöd är pengar som du som har adopterat ett barn från utlandet kan ansöka om ifall du har adopterat ensam. Det ska kompensera barnet ekonomiskt för det underhållsbidrag hen annars skulle ha fått av en andra förälder.
Underhållsstöd vid adoption
Meddela arbetsgivaren
När du har bestämt dig för att vara föräldraledig ska du anmäla det till din arbetsgivare senast 2 månader innan din ledighet. Om det finns kollektivavtal på din arbetsplats kan andra tider gälla så kolla upp vad som gäller på just ditt jobb.
Lär dig om sjukpenninggrundande inkomst (SGI)
SGI är ett belopp som räknas fram av Försäkringskassan utifrån hur mycket pengar du tjänar. Beloppet ligger till grund för hur mycket pengar du kan få i föräldrapenning.
Sjukpenninggrundande inkomst (SGI)
Ställ frågor till handläggare
På Facebook svarar våra handläggare på dina frågor om föräldraledighet och annat som rör dig som är blivande förälder.
Försäkringskassan – förälder (facebook.com)
 Länk till annan webbplats, öppnas i nytt fönster.
Dela jämställt
Att dela lika på föräldrapenningdagarna bidrar till att båda föräldrarna får en bättre förankring på arbetsmarknaden, högre lön och pension.
Det som är bra delar man lika på
Bostadsbidrag
Om du har barn och en låg inkomst kan du ha rätt till bostadsbidrag. Använd vår tjänst Räkna på bostadsbidrag för att se om du kan ha rätt till bostadsbidrag.
            
                Räkna på bostadsbidrag
            
            
 Till e-tjänsten
Glöm inte bort pensionen
När du blir förälder och tar föräldraledigt, eller eventuellt jobbar deltid under småbarnsåren, kan din pension påverkas.
Pensionsmyndigheten (pensionsmyndigheten.se)
 Länk till annan webbplats, öppnas i nytt fönster.
        Relaterade länkar
    
Fördjupad information
Föräldrapenning vid adoption
10-dagar vid barns adoption
Underhållsstöd vid adoption
Barnbidrag och flerbarnstillägg
Bostadsbidrag till barnfamiljer
Senast uppdaterad 
23 juni 2025