Ny våg av falska mejl - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ny våg av falska mejl
19 februari 2025
Bedragare utger sig för att vara Försäkringskassan genom att skicka ut falska mejl. Om du har fått ett mejl som ser ut att komma från Försäkringskassan men du misstänker är falskt, ska du inte klicka på några länkar eller öppna några bilagor – utan slänga det direkt.
Just nu förekommer det en våg av bedrägerimejl, som ser ut att komma från Försäkringskassan.
Det förekommer flera olika varianter av mejlen, i ett av dem står det att du ”ska få en återbetalning” och du uppmanas att klicka på en länk för att uppdatera din betalningsinformation.
Det är en bluff och mejlet kommer inte från Försäkringskassan.
Om du har fått ett mejl, meddelande eller sms från Försäkringskassan som du misstänker är falskt, så släng det direkt.
Klicka inte på några länkar
Öppna inte några bilagor
Gör inte det som står i mejlet eller meddelandet
Tidigare har det förekommit falska mejl som handlat om elstödet och om utbetalningar från Försäkringskassan.
Var uppmärksam på fler eventuella bedrägeriförsök.
Om nätbedrägerier
Så här ser ett av de falska mejlen ut:
Till nyhetsarkivet