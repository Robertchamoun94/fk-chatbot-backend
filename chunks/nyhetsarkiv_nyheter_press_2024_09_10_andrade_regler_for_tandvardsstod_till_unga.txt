Ändrade regler för tandvårdsstöd till unga - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ändrade regler för tandvårdsstöd till unga
10 september 2024
Under hösten väntas riksdagen rösta igenom en lagändring, som innebär att unga vuxna ska betala sin tandvård från och med året de fyller 20 – till skillnad från dagens 24 år. I gengäld får gruppen tillgång till det statliga tandvårds­stödet, vilket bland annat ger 600 kronor i bidrag per år.
Regeringen har för avsikt att förändra det statliga tandvårds­systemet för att ”styra offentliga resurser till de patienter som har störst behov av tandvård” 
(proposition 2023/24:158)
. En statlig utredning ser för närvarande över ett stärkt högkostnads­skydd för äldre och beräknas bli klar sista oktober.
Som ett led i finansieringen av högkostnads­skyddet för äldre föreslår regeringen att unga vuxna, som nu har gratis tandvård till och med året de fyller 23, istället ska betala från och med det år de fyller 20. Som betalande patient får de del av det statliga tandvårds­stödet, vilket bland annat ger 600 kronor om året i bidrag. Det kan sparas till nästkommande år, vilket innebär 1 200 kronor i bidrag för den som går till tandläkaren vartannat år.
Från och med det år personen fyller 24 sänks bidraget till 300 kronor per år.
Försäkringskassan betalar ut bidraget till tandläkaren, och pengarna kommer patienten till del då det dras från kostnaden för behandlingen.
Tandvårdsstöd
Till nyhetsarkivet