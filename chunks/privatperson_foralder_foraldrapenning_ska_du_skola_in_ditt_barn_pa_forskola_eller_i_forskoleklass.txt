Ska du skola in ditt barn på förskola eller i förskoleklass? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ska du skola in ditt barn på förskola eller i förskoleklass?
Du kan ta ut föräldrapenning på både sjukpenning- och lägstanivå utan krav på att vara tillsammans med barnet under hela inskolningen.
För att kunna ta ut dagar med föräldrapenning på lägstanivå så måste du och den andra föräldern, tillsammans eller var för sig, redan ha tagit ut totalt 180 dagar med föräldrapenning på sjukpenningnivå.
Du kan inte vabba under inskolningen
Kom ihåg att om ditt barn skulle bli sjukt under inskolningen så har du inte rätt att vabba, eftersom du redan är ledig från ditt arbete.
För att få föräldrapenning ska du först anmäla och sedan ansöka om föräldrapenning.
            
                Anmäl föräldrapenning
            
            
 Till e-tjänsten
Andra än barnets föräldrar kan få föräldrapenning och sköta inskolningen
Om du eller den andra föräldern inte kan sköta inskolningen så kan ni föra över föräldrapenningdagar till någon annan. Det kan till exempel vara barnets farfar eller mormor.
Först måste ni föra över dagar och sen kan den personen ansöka om föräldrapenning.
            
                För över dagar med föräldrapenning
            
            
 Till e-tjänsten
Ladda ner vår app!
När du skolat in ditt barn på förskolan kommer du behöva vabba.
Då är det bra att vara förberedd.
I vår app kan du ansöka om ersättning för vab, följa alla dina ärenden hos oss och se när pengarna kommer.
Försäkringskassans app - Försäkringskassan (forsakringskassan.se)
Frågor och svar
Kan jag ansöka om föräldrapenning i efterhand?
Ja, det kan du göra. Men du kan bara få föräldrapenning för högst 90 dagar tillbaka i tiden.
När måste jag meddela min arbetsgivare att jag vill vara ledig?
Om du meddelar din arbetsgivare minst två månader innan du ska vara föräldraledig så måste arbetsgivaren godkänna din föräldraledighet. På en del arbetsplatser finns det kollektivavtal som gör att du ska anmäla tidigare eller senare.
Fråga din arbetsgivare om du vill veta vad som gäller för dig.
Jag har fått ändrad inkomst – hur ändrar jag den?
Om du har ett pågående föräldrapenningärende kan du anmäla att du har fått en ny inkomst på Mina sidor. Om du inte har ett ärende just nu behöver du inte anmäla alls.
            
                Anmäl höjd lön om du får föräldrapenning eller sjukpenning
            
            
 Till e-tjänsten
        Relaterade länkar
    
Fördjupad information
Det som är bra delar man lika på
Senast uppdaterad 
10 juni 2025