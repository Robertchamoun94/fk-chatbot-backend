Så beräknas grundläggande behov - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Så beräknas grundläggande behov
Om du ansöker om assistansersättning för dig eller för ditt barn tittar vi först på om du eller ditt barn har ett behov av stöd som kan räknas till de grundläggande behoven. Här kan du läsa vad som krävs för att något ska räknas som hjälp med ett grundläggande behov.
På den här sidan
Andning
Stöd med andning räknas som ett grundläggande behov ifall du eller ditt barn har en dokumenterad nedsättning av andningen, och om det finns en risk för hälsan eller till och med livet utan den hjälpen. Däremot räknas det inte som grundläggande behov ifall stödet ska förbättra andningsförmågan eller underlätta andningen mer allmänt.
Personlig hygien
Stöd med personlig hygien räknas som ett grundläggande behov när syftet är att du eller barnet ska hålla er rena. Hjälpen ska vara av mycket privat eller integritetskänslig karaktär. Hjälp med till exempel sminkning eller hårinpackning räknas alltså inte.
Måltider
Stöd med måltider räknas som ett grundläggande behov ifall du eller ditt barn behöver hjälp för att kunna äta. Matlagning räknas alltså inte. Hjälpen ska vara av mycket privat eller integritetskänslig karaktär. Måltider i form av sondmatning räknas alltid som hjälp med grundläggande behov.
Av- och påklädning
Stöd med av- och påklädning räknas som ett grundläggande behov ifall den hjälp du eller ditt barn behöver är av mycket privat eller integritetskänslig karaktär.
Kommunicera med andra
Stöd för att kommunicera med andra räknas som ett grundläggande behov ifall det ställs speciella krav på den som hjälper dig eller ditt barn. Personen ska ha kunskap om hur du eller barnet kommunicerar, funktionsnedsättningen och särskild kunskap om dig eller barnet som får hjälpen.
Stöd för att förebygga skada vid en psykisk funktionsnedsättning
Stöd för att förebygga skada räknas som ett grundläggande behov om du eller ditt barn har en psykisk funktionsnedsättning. Stödet ska syfta till att begränsa allvarliga konsekvenser av riskbeteendet. Det måste alltså finnas en risk för att du fysiskt skadar dig själv, någon annan eller egendom om du inte får hjälp. Detsamma gäller om det är ditt barn som behöver stödet.
Stöd som behöver ges löpande på grund av ett medicinskt tillstånd
För att löpande stöd vid ett medicinskt tillstånd ska ses som ett grundläggande behov krävs att
du, eller ditt barn, har behovet löpande under större delen av dygnet, det vill säga utan avbrott i mer än 12 timmar
det medicinska tillståndet medför fara för ditt, eller barnets, liv eller en överhängande och allvarlig risk för den fysiska hälsan.
Grundläggande behov hos barn – det här innebär föräldraavdraget
När vi bedömer behovet av personlig assistans ska vi bortse från det hjälpbehov som en vårdnadshavare normalt ska tillgodose enligt föräldrabalken med hänsyn till barnets ålder, utveckling och övriga omständigheter. Detta görs genom ett schablonavdrag (så kallat föräldraavdrag) från barnets behov av hjälp med grundläggande behov och andra personliga behov.
Vi gör inte avdrag från de grundläggande behoven andning, stöd vid medicinskt tillstånd, måltider i form av sondmatning och vissa direkt nödvändiga åtgärder för dessa.
De här intervallen och avdragen gäller från och med 1 januari 2025:
Tid som Försäkringskassan drar av per dygn för grundläggande och personliga behov, beroende på ålder
Barnets ålder
Avdrag för grundläggande behov per dygn
Avdrag för andra personliga behov per dygn
0–1 år
6 timmar
-
1–6 år
1 timme och 15 minuter
15 minuter
7–11 år
30 minuter
30 minuter
12–17 år
-
30 minuter
Frågor och svar
 
 
När vi fick beslut om assistansersättning var föräldraavdraget större. Kan vi få det ändrat?
 
 
Hjälpte den här sidan dig?
 
Ja
 
Nej
 
 
 
Senast uppdaterad 
17 juni 2025