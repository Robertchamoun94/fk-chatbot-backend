Nya lagar 1 juli som berör socialförsäkringen - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nya lagar 1 juli som berör socialförsäkringen
1 juli 2025
Vid halvårsskiftet 2025 införs flera lagar och förordningar som berör socialförsäkringen och Försäkringskassan. Bland förändringarna är indragna eller minskade socialförsäkringsförmåner för den som undanhåller sig häktning, fängelse eller sluten ungdomsvård.
En av lagändringen den 1 juli innebär att vissa socialförsäkringsförmåner dras in eller minskas för den som befinner sig i häkte, fängelse eller ett särskilt ungdomshem. Det gäller exempelvis sjukpenning och sjukersättning. Förändringen innebär att förmåner kan minskas eller dras in även för den som är dömd till fängelse eller sluten ungdomsvård men som håller sig undan verkställighet av domen. Förmånerna ska även kunna minskas eller dras in när det finns ett beslut om häktning men den häktade personen inte har kunnat frihetsberövas.
Ändrade ersättningsnivåer i aktivitetsstödet
Nivåerna i aktivitetsstödet justeras. För den som har aktivitetsstöd med inkomstbaserat belopp ska den högsta möjliga ersättningsgrundande inkomsten efter 300 ersättningsdagar vara 1 364 kronor per dag. Den lägsta ersättningen för programdeltagare som har aktivitetsstöd, så kallat aktivitetsstöd med grundbelopp, höjs från 223 till 365 kronor per dag. Det införs också en nedtrappning av aktivitetsstödet med 5 procentenheter var hundrade ersättningsdag från och med ersättningsdag 301. Aktivitetsstödet ska trappas ner till som lägst 365 kronor per dag. Förändringen träder i kraft 1 oktober.
Borttagande av regel som rör sjuk- och aktivitetsersättning
Bosättningstid i ett tidigare hemland ska inte längre få tillgodoräknas som försäkringstid för sjukersättning och aktivitetsersättning i form av garantiersättning. Förslaget påverkar beräkningen av försäkringstid för att kvalificera sig för rätt till garantiersättning. För den som kvalificerar sig så påverkas den försäkringstid som ligger till grund för beräkningen av storleken på garantiersättningen. Ändringen påverkar inte den som redan har rätt sjukersättning eller aktivitetsersättning före den 1 juli 2025.
Ett starkare skydd för offentliganställda mot våld, hot och trakasserier
Lagändringarna innebär bland annat ett utvidgat straffrättsligt skydd och skärpta straffskalor för våld eller hot mot tjänsteman, att förolämpning mot tjänsteman införs som ett nytt brott och ett uttryckligt stöd för att i vissa fall utelämna namn i underrättelser om beslut.
Till pressmeddelanden