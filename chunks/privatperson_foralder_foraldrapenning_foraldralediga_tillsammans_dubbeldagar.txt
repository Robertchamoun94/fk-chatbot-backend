Föräldralediga tillsammans – dubbeldagar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Föräldralediga tillsammans – dubbeldagar
Under barnets första 15 månader kan du och barnets andra förälder vara lediga tillsammans i upp till 60 dagar. Dagarna kallas för dubbeldagar. På den här sidan kan du läsa om hur dubbeldagar fungerar och hur du ansöker om dem.
Så funkar dubbel­dagar
Dubbeldagar är dagar med föräldra­penning som barnets föräldrar kan ta ut samtidigt. När ni tar ut en dubbeldag så räknas två dagar av, en för varje förälder. Om ni tar ut alla 60 dubbel­dagarna har ni alltså utnyttjat 120 dagar med föräldrapenning.
Du och den andra föräldern kan ta ut dubbel­dagar när som helst under barnets första 15 månader.
Du kan inte ta ut dubbel­dagar från dina 90 reserverade dagar.
Det går att ta ut dubbel­dagar på olika nivåer. Det betyder att en förälder kan ta ut en dubbeldag på sjukpenning­nivå samtidigt som den andra tar ut en dubbeldag på lägstanivå. Men ni måste ta ut i samma omfattning – en hel, trefjärdedels, halv, fjärdedels eller en åttondels dag.
Tänk på att ni måste ha tagit ut 180 dagar på sjukpenning­nivå för barnet innan ni kan börja ta ut dagar på lägsta­nivå.
Planera för dubbel­dagar
Det är bra att komma ihåg dubbel­dagarna när ni planerar hur ni ska vara föräldra­lediga.
En del väljer att ta ut några dubbel­dagar direkt efter att de 10 dagarna vid barns födelse går ut. Då kan ni vara hemma längre tillsammans den första tiden. Det kan vara ett bra sätt att stödja den av er som födde barnet och samtidigt knyta tidiga band med barnet.
Andra väljer att ta ut dubbel­dagar när barnet är lite större. Till exempel när en förälder avslutar en period av föräldraledighet och den andra ska börja sin.
Så ansöker du om dubbeldagar
Du och den andra föräldern ansöker om dubbeldagar på samma sätt som när ni ansöker om vanlig föräldrapenning.
När du och den andra föräldern ansöker om dubbeldagar ska ni välja anledningen ”dubbeldagar” i er ansökan.
Kom ihåg att varje förälder måste ansöka om sin egen dubbeldag.
Statistik om dubbeldagar
En tredjedel av alla förstagångs­föräldrar använder minst en dubbel­dag. Många använder alla dubbel­dagar men i genomsnitt tar dubbeldags­användarna ut 14 dagar. Det är vanligare att dela jämställt på föräldra­penningen bland föräldrar som använder dubbel­dagar.
Du kan läsa mer om dubbeldagar i vår korta analys:
Föräldrar som använder dubbeldagar delar mer jämställt på föräldrapenningen
 Pdf, 718 kB, öppnas i nytt fönster.
Senast uppdaterad 
23 maj 2025