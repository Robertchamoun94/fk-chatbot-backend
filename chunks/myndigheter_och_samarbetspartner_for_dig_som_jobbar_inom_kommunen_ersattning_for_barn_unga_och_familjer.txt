Ersättning för barn, unga och familjer - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättning för barn, unga och familjer
Här kan du läsa om några av de ersättningar barn, unga och föräldrar kan få.
        Barnbidrag och flerbarnstillägg
    
    
Barn som bor i Sverige har vanligtvis rätt till barnbidrag. Det betalas ut från och med månaden efter barnets födelse eller senare, till exempel om barnet flyttar till Sverige. Barnbidraget är skattefritt och betalas ut till och med det kvartal barnet fyller 16 år.
Barn i familjehem
Om socialnämnden har placerat ett barn i familjehem ska Försäkringskassan betala ut barnbidrag till familjehemsföräldern. En förutsättning är att kommunen har begärt att utbetalningen ska ändras, och att barnet före placeringen hade en vårdnadshavare som hade rätt till bidraget.
Barnbidraget kan betalas ut till familjehemsföräldern från och med månaden efter den månad som kommunen har informerat om ändringen.
Om placeringen upphör eller barnet placeras i nytt familjehem måste Försäkringskassan informeras om det så att inte barnbidrag betalas ut felaktigt.
Barn i hem för vård eller boende eller i stödboende
Om socialnämnden har placerat ett barn i hem för vård eller boende eller i stödboende ska Försäkringskassan betala ut barnbidrag till kommunen. Om kommunen inte begär att utbetalningen ändras kommer barnbidraget att betalas till barnets föräldrar som sedan får ett återbetalningskrav.
Barnbidraget kan betalas ut till kommunen månaden efter placeringen. Om barnet placerades den första dagen i månaden betalas pengarna ut från och med samma månad. En förutsättning är att vi har fått uppgift om placeringen.
Barn som kommer ensamma till Sverige
Barn som är flyktingar eller kommer ensamma till Sverige av andra skäl och som söker uppehållstillstånd, får en god man. Det finns inget lagstöd för att betala ut barnbidrag till den gode mannen. Om barnet beviljas uppehållstillstånd i Sverige ska den gode mannen ersättas av en särskilt förordnad vårdnadshavare enligt föräldrabalken. Vårdnadshavaren kan få barnbidrag från och med månaden efter det att hen fick vårdnaden om barnet.
Om socialnämnden har placerat ett ensamkommande barn i familjehem ska Försäkringskassan betala ut barnbidrag till familjehemsföräldern eller familjehemsföräldrarna, förutsatt att barnet har en särskilt förordnad vårdnadshavare och kommunen har informerat Försäkringskassan om placeringen. Barnbidraget kan betalas ut från och med månaden efter den månad som vi fick informationen.
Om socialnämnden har placerat ett barn som kommit ensamt till Sverige i hem för vård eller boende eller i stödboende ska vi betala ut barnbidrag till kommunen förutsatt att barnet har en särskilt förordnad vårdnadshavare. En annan förutsättning är att vi har fått uppgift om placeringen. Barnbidraget ska betalas ut till kommunen månaden efter placeringen. Om placeringen skedde första dagen i månaden betalas pengarna ut från och med samma månad.
I alla situationer ovan gäller även att barnet måste ha uppehållstillstånd och anses vara bosatt i Sverige.
Flerbarnstillägg
Utöver barnbidraget betalas ett flerbarnstillägg automatiskt ut till den som får barnbidrag för minst två barn. Föräldrar kan också få flerbarnstillägg för ett studerande barn som har fyllt 16 år fram till och med juni det år barnet fyller 20 år, förutsatt att barnet bor hemma. Flerbarnstillägg betalas inte ut för ett barn som är placerat i ett familjehem eller i ett hem för vård och boende.
Barnbidrag
        Underhållsstöd och underhållsbidrag
    
    
Underhållsbidrag är pengar som den ena föräldern betalar till den andra. Det ska användas till barnets boende, mat och fritidsintressen. Det är en fördel om föräldrar kommer överens om ett underhållsbidrag. Om de inte gör det kan föräldern som bor med barnet ansöka om underhållsstöd från Försäkringskassan.
Mer information om underhållsstöd och underhållsbidrag – för privatpersoner
Barn som får vård eller placerats i ett boende
Barnet eller den studerande har inte rätt till underhållsstöd om hen under en hel månad:
får vård på institution på statens bekostnad
bor i familjehem eller i bostad med särskild service för barn och ungdomar enligt lagen (1993:387) om stöd och service till vissa funktionshindrade
vårdas i familjehem, stödboende eller HVB-hem.
Den nämnd som ansvarar för vården ska genast meddela Försäkringskassan när ett barn skrivs ut eller in. För det finns en särskild blankett "3291 Anmälan om vistelse på eller utanför institution – barn med underhållsstöd".
3291 Anmälan om vistelse på eller utanför institution – barn med underhållsstöd
 Pdf, 747 kB.
Utbetalning till annan för barnets bästa
När barnet bor tillsammans med en vårdnadshavare som får underhållsstöd kan socialnämnden begära att underhållsstödet betalas ut till någon annan lämplig person eller till nämnden så att pengarna används för barnets bästa. För det finns en särskild blankett ”2530 Begäran från socialnämnden om ändrad utbetalning av underhållsstöd”.
2530 Begäran från socialnämnden om ändrad utbetalning av underhållsstöd
 Pdf, 850 kB.
Stöd till föräldrar för att de ska komma överens om underhållsbidrag
Vi har tagit fram ett beräkningsverktyg som gör det blir möjligt för föräldrar att själva räkna ut ett rättvist underhållsbidrag utifrån de uppgifter de lägger in i verktyget.
Beräkningsverktyg för underhållsbidrag
På vår webbplats finns mer information och råd för föräldrar som ska komma överens om underhållsbidrag
Separerade föräldrar
Samtalsledare i kommuner spelar en viktig roll för att separerande föräldrar ska kunna komma överens, bland annat när det gäller hur båda ska bidra till barnets eller barnens försörjning. I samarbetssamtalet kan Försäkringskassans beräkningsverktyg användas.
Ersättning under tid med skyddat boende
Vissa ersättningar och bidrag kan påverkas för någon som bor en tid i ett skyddat boende. Personen behöver därför ta kontakt med oss så utreder vi om de kan behålla sin ersättning. Vi har samlat information för privatpersoner om vad de behöver tänka på.
Skyddat boende
 Länk till annan webbplats.
        Relaterade länkar
    
Aktuellt
Utbetalningsdatum och handläggningstider
Fördjupad information
Övergripande om socialförsäkringen
 Pdf, 3 MB, öppnas i nytt fönster.
Vad är samarbetssamtal (mfof.se)
 Länk till annan webbplats, öppnas i nytt fönster.
Socialstyrelsens kunskapsguide (kunskapsguiden.se)
 Länk till annan webbplats, öppnas i nytt fönster.
Blanketter
Blanketter för kommuner
Senast uppdaterad 
28 maj 2025