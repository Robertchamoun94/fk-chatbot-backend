Utlåtande för närståendepenning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Utlåtande för närståendepenning
Om du har en svårt sjuk patient kan en anhörig eller annan närstående person få närståendepenning. Här får du information om vilket läkarutlåtande som behövs och om vem som gör vad.
Vad är närståendepenning?
Närståendepenning kan betalas ut till den som stödjer en närstående person som är svårt sjuk. Med svårt sjuk menas att sjukdomen är ett påtagligt hot mot hens liv.
Som läkare kan du ibland ställas inför att oroliga anhöriga begär att bli sjukskrivna till följd av sin oro för en svårt sjuk patient. Den anhörige kan inte bli sjukskriven för detta, men kan i stället få närståendepenning om hen avstår från arbete för att stödja den närstående.
Både den som ska ansöka om närståendepenning och den sjuke måste vara försäkrade i Sverige och vården ska ges i Sverige eller i annat EU-land.
Vad menas med att stödja en närstående?
För den som stödjer en närstående räcker det med att finnas till hands. Det kan hen göra i hemmet, på en vårdinrättning, eller på en annan plats.
Vem räknas som närstående?
Till närstående räknas anhöriga, men även andra som patienten har nära relationer med, till exempel vänner eller grannar.
Vad menas med svårt sjuk?
Med svårt sjuk menas att hälsotillståndet är så nedsatt att det finns ett allvarligt hot mot den närståendes liv i nuläget, eller på någon tids sikt. Det vill säga att den närstående har ett livshotande hälsotillstånd.
Vem ska göra vad?
Den närstående ska
be om ett läkarutlåtande för närståendepenning och skicka det till Försäkringskassan om läkaren inte redan gjort det
ansöka om närståendepenning hos Försäkringskassan.
Läkaren ska
skriva ett läkarutlåtande och skicka det till Försäkringskassan via journalsystemet. Saknas den möjligheten, eller om den närstående vill det, istället ge utlåtandet till denne.
3226 Läkarutlåtande för närståendepenning
 Pdf, 1 MB.
Frågor och svar
Kan en person som är nyanländ ha rätt till närståendepenning?
Ja, om personen har fått uppehållstillstånd kan hen ha rätt till ersättning från Försäkringskassan. Villkoren finns beskrivna på Försäkringskassans sidor för privatpersoner.
Information för patient som har fått uppehållstillstånd i Sverige
Om personen är asylsökande och inte har fått uppehållstillstånd ännu har hen inte rätt till ersättning från Försäkringskassan.
Information för patient som är asylsökande i Sverige
Jag har skrivit ett underlag för läkarutlåtande för närståendepenning. Kan jag få ersättning från Försäkringskassan?
Nej. Försäkringskassan betalar inte ersättning för utfärdande av detta utlåtande.
Senast uppdaterad 
28 februari 2025