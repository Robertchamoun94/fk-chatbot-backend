Vad ska jag göra om jag drabbas av psykisk ohälsa? - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Vad ska jag göra om jag drabbas av psykisk ohälsa?
Det är inte ovanligt att drabbas av psykisk ohälsa någon gång under livet. Det kan påverka hur du mår och hur du fungerar på jobbet. Psykisk ohälsa kan leda till att du blir sjukskriven för stress, depression, utmattning eller ångest.
På den här sidan
Om jag inte kan jobba på grund av psykisk ohälsa
Om du blir sjuk behöver du göra en sjukanmälan genom att kontakta din arbetsgivare. Du som är egen företagare, arbetssökande, student eller föräldraledig ska göra en sjukanmälan direkt till Försäkringskassan första dagen som du är sjuk.
De första 14 dagarna efter att du har gjort sjukanmälan kallas för sjuklöneperioden. Ersättningen du får då kallas sjuklön.
Vad händer om jag blir sjukskriven?
Om du fortfarande är sjuk när 14 dagar har gått, ska du ansöka om sjukpenning från Försäkringskassan för att få ersättning för förlorad inkomst. Ansök så snart som möjligt.
            
                Ansök om sjukpenning
            
            
 Till e-tjänsten
När du blir sjukskriven skickar läkaren oftast in läkarintyget direkt till Försäkringskassan. Du kan se på Mina sidor om det har kommit in. I annat fall behöver du skicka in läkarintyget själv.
Min kontakt med Försäkringskassan
Du som är sjukskriven kommer att få kontakt med en handläggare på Försäkringskassan, Handläggaren kommer att ge dig den information du behöver under din sjukskrivning.
Vi tittar på hela perioden för din ansökan. Om du har återbesök hos läkaren innan vi har hört av oss ska du eller din läkare ändå skicka in ett nytt läkarintyg.
Så länge kan jag vara sjukskriven för psykisk ohälsa
Det är individuellt om du behöver vara sjukskriven och i så fall hur länge. Tillsammans med din läkare kommer ni fram till vad du behöver för hjälp, hur länge och hur mycket du behöver vara sjukskriven.
Vad kan min arbetsgivare göra?
Det finns förebyggande åtgärder för att undvika sjukskrivning eller för att du lättare ska kunna börja jobba igen. Det är din arbetsgivare som ansvarar för rehabiliteringen.
Några exempel på vad arbetsgivaren kan bidra med är
anpassning av arbetsuppgifter
anpassning av arbetstider
stöd med kontakt till företagshälsovården från din arbetsgivare
samtal med psykolog, kurator eller terapeut.
Det är också din arbetsgivare som hjälper dig att kontakta företagshälsovården. Prata med din närmaste chef om du mår dåligt, oavsett om orsakerna är arbetsrelaterade eller inte. Kan du inte prata med din chef så prata med en kollega eller exempelvis personalansvarig.
När jag eller någon i min närhet mår dåligt
Kontakta vården om du eller någon i din närhet mår dåligt. På 1177 Vårdguiden finns det mycket information om både psykisk hälsa och psykiska sjukdomar.
Psykisk hälsa (1177.se)
 Länk till annan webbplats, öppnas i nytt fönster.
Psykiska sjukdomar och besvär (1177.se)
 Länk till annan webbplats, öppnas i nytt fönster.
Folkhälsomyndigheten har samlat information kring psykiska hälsa. Här kan du lära dig mer om vad som påverkar hur du mår psykiskt.
Din psykiska hälsa – Folkhälsomyndigheten (dinpsykiskahalsa.se)
 Länk till annan webbplats, öppnas i nytt fönster.
Senast uppdaterad 
16 juni 2025