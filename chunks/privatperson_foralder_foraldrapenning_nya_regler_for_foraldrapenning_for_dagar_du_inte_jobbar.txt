Nya regler för föräldrapenning för dagar du inte jobbar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nya regler för föräldrapenning för dagar du inte jobbar
Den 1 april 2025 ändrades möjligheten för hur du kan få föräldrapenning på helger eller andra dagar du inte skulle ha jobbat.
Om du vill ta ut föräldrapenning för dagar du inte skulle ha jobbat, så måste du ta ut föräldrapenning i minst samma omfattning en dag direkt före eller efter de dagar du inte skulle ha jobbat. Detta gäller även för föräldrapenning på helgdagar mitt i veckan, om du inte skulle ha jobbat då.
Du som till exempel jobbar måndag till fredag, och vill ta ut föräldrapenning på lördag eller söndag måste också ta ut föräldrapenning i minst samma omfattning på fredag eller måndag.
Om du studerar eller är arbetssökande
Är du arbetssökande eller om du studerar så kan du ta ut föräldrapenning under veckans alla dagar. Det gäller inte om du jobbar vid sidan av dina studier eller om du både jobbar och är arbetssökande.
Tidigare regler gäller för föräldrapenning innan 1 april 2025
Om du ansöker om föräldrapenning på lägstanivå för en dag som inträffade före 1 april 2025 så gäller de tidigare reglerna.
Du kan ta ut lägstanivådagar på helger utan att behöva ta ut en dag före eller efter om dagen du ansöker om inträffade senast 31 mars 2025.
Om du vill ta ut föräldrapenning på sjukpenningnivå gäller samma regler före som efter 1 april 2025.
Du kan ansöka om föräldrapenning senast 90 dagar efter att du varit hemma med barnet. 
Skydda din sjukpenninggrundande inkomst (SGI)
Du kan skydda din SGI genom att ta ut föräldrapenning i samma omfattning som du gått ner i arbetstid.
Sjukpenninggrundande inkomst (SGI)
Frågor och svar
Jag jobbar vanligtvis 8 timmar och är föräldraledig 1 timme. Kan jag ta ut en hel dag med föräldrapenning på lägstanivå då? 
Nej, från 1 april 2025 kan du inte längre göra det men du kan ta 1/8 föräldrapenning.
Jag jobbar 80 procent och är föräldraledig med föräldrapenning på fredagar. Vad gäller om fredagen är en röd dag?
Om du inte skulle ha jobbat på den röda dagen så behöver du ta ut föräldrapenning även på torsdagen eller måndagen.
Jag jobbar sju dagar en vecka och är helt ledig veckan efter. Vad gäller för mig om jag vill ta ut föräldrapenning?
Eftersom du är ledig från ditt jobb minst fem dagar i rad gäller särskilda regler. Du kan ta ut föräldrapenning under dina lediga dagar utan att behöva ta ut någon dag före eller efter.
Kan jag ta ut lägstanivådagar på helger som inträffade innan 1 april 2025? 
Du kan ansöka om föräldrapenning 90 dagar bakåt. Om det gäller dagar före 1 april 2025 så gäller de gamla reglerna.
Senast uppdaterad 
30 juni 2025