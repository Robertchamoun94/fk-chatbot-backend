Föräldraledighet och vab för dig som är företagare - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Föräldraledighet och vab för dig som är företagare
Det kan vara svårt att vara föräldraledig eller vabba som företagare. Att vara helt ledig från företaget kanske inte går. På den här sidan kan du läsa om föräldrapenning och vab för företagare och hur du kan kombinera det med ditt företagande.
& 
                        Föräldraförsäkringen är flexibel
                    
2 minuter
Det går att kombinera föräldrapenning och företagande. Den här filmen visar hur flexibel föräldraförsäkringen är.
Kan jag få föräldrapenning och ersättning för vab om jag är företagare?
För att ha rätt till föräldrapenning måste du vara förälder till barnet eller har vårdnaden om barnet.
För att du ska ha rätt till ersättning för vab måste barnet vara sjuk.
Du kan bara få ersättning för den tid du är hemma med ditt barn istället för att arbeta i företaget.
Det finns även några andra villkor för att du ska få föräldrapenning eller ersättning för vab.
Föräldrapenning
Vård av barn (vab)
Hur kan jag kombinera föräldrapenning med att vara företagare?
Föräldraförsäkringen är flexibel. Du måste inte ta ut hela dagar eller flera dagar i följd. Du kan till exempel arbeta delar av dagen och vara föräldraledig resten av dagen. Du kan också välja att arbeta några dagar i veckan och vara föräldraledig resten av veckan.
Om du först tänkt vara föräldraledig men istället arbetat, så kan du ändra din ansökan om föräldrapenning. Du gör då en ny ansökan som inte innehåller de dagar du arbetat. Om du redan hunnit få föräldrapenning för en dag du arbetat, ska du kontakta Försäkringskassa och betala tillbaka pengarna.
Om du hade planerat att arbeta en dag men istället var ledig, så kan du ansöka om föräldrapenning i efterhand. Tänk på att du bara kan ansöka högst 90 dagar tillbaka i tiden.
Hur många dagar med föräldrapenning får jag?
Föräldrapenning betalas ut i 480 dagar för ett barn. För de första 390 dagarna baseras din ersättning på den inkomst som du har från ditt företag (dagar på sjukpenningnivå). För de övriga 90 dagarna är ersättningen 180 kronor per dag (dagar på lägstanivå). Om du har ensam vårdnad om barnet har du rätt till alla dagarna. Om ni är två föräldrar får ni hälften av dagarna var.
I e-tjänsten Min föräldrapenning kan du se hur många föräldrapenningdagar du har:
            
                Min föräldrapenning
            
            
 Till e-tjänsten
Hur mycket pengar kan jag få?
Hur mycket föräldrapenning eller ersättning för vab som du får beror på din sjukpenninggrundande inkomst (SGI). Din ersättning från Försäkringskassan blir ungefär 80 procent av din SGI. Hur din SGI räknas ut beror på hur länge du har haft ditt företag och vilken bolagsform det har.
        Aktiebolag
    
    
Du som arbetar i ditt eget aktiebolag räknas som anställd i ditt företag och har samma rätt till ersättning som andra anställda. Din föräldrapenning och din ersättning för vab beräknas på den lön som du tar ut från ditt företag. Det innebär att om du tar ut en låg lön eller ingen lön alls, så får du bara föräldrapenning på grundnivå.
        Enskild firma, handelsbolag och kommanditbolag
    
    
Om du har enskild firma, handelsbolag eller kommanditbolag, så räknar vi ut din föräldrapenning och din ersättning för vab utifrån ditt företags resultat efter avdrag och före skatt. Det innebär att om ditt företag har ett mycket litet överskott eller inget överskott alls, så kan du bara få föräldrapenning på grundnivå.
        Nystartade företag
    
    
Om ditt företag är nystartat gäller särskilda regler.
Om du har ett företag som du registrerade för mindre än 36 månader sedan kan du, oavsett bolagsform, ha rätt till ett så kallat uppbyggnadsskede. Det innebär att vi räknar ut din föräldrapenning och din ersättning för vab utifrån vad en anställd med samma arbetsuppgifter, utbildning och erfarenhet skulle ha fått.
Det är Försäkringskassan som avgör om du har rätt till ett uppbyggnadsskede. Försäkringskassan utreder bland annat om du har börjat jobba i ditt företag.
        Egenanställd
    
    
Om du är egenanställd baseras din föräldrapenning och din ersättning för vab på den lön du får av ditt faktureringsföretag. Utifrån lönen räknar Försäkringskassan fram din sjukpenninggrundande inkomst (SGI), som ligger till grund för beräkning av ersättning.
        Kombinatörer
    
    
Om du både är anställd och har ett företag, så räknar vi ut din föräldrapenning och din ersättning för vab utifrån både din lön och ditt företags resultat efter avdrag och före skatt.
& 
                        Så funkar det: SGI för företagare
                    
2 minuter
Filmen berättar om hur SGI (sjukpenninggrundande inkomst) fungerar och vad du som företagare behöver tänka på.
Hur ansöker jag om föräldrapenning?
Först anmäler du att du kommer att vara föräldraledig och sedan ansöker du om pengarna.
Anmäl att du ska vara föräldraledig:
            
                Anmäl föräldrapenning
            
            
 Till e-tjänsten
Ansök om föräldrapenning:
            
                Ansök och planera föräldrapenning
            
            
 Till e-tjänsten
Hur ansöker jag om ersättning för vab?
Ansök om vab i Försäkringskassans app.
Appen finns till Android och Ios:
Google Play (play.google.com)
 Länk till annan webbplats, öppnas i nytt fönster.
App Store (apps.apple.com)
 Länk till annan webbplats, öppnas i nytt fönster.
Du kan även ansöka om vab i vår e-tjänst:
            
                Ansök om vab
            
            
 Till e-tjänsten
Frågor och svar
Kan jag som företagare få graviditetspenning?
Ja, du som ska föda barnet kan få graviditetspenning om du har ett fysiskt ansträngande arbete eller om det finns risker i din arbetsmiljö.
Som egenföretagare ansvarar du själv för din arbetsmiljö. För att få graviditetspenning på grund av risker i din arbetsmiljö, så ska du styrka riskerna genom att skicka in ett särskilt läkarutlåtande från en arbetsmiljöspecialist.
En arbetsmiljöspecialist kan vara en läkare med specialistbevis i yrkesmedicin, yrkes‑ och miljömedicin, arbets‑ och miljömedicin eller företagsvård. Det kan också vara en yrkeshygieniker som arbetar på en arbets- eller miljömedicinsk klinik.
Graviditetspenning
Jag har bytt företagsform. Har jag rätt till uppbyggnadsskede?
Nej, du har inte automatiskt rätt till ett uppbyggnadsskede om du byter företagsform. Försäkringskassan gör alltid en utredning om du omfattas av ett uppbyggnadsskede eller inte.
Senast uppdaterad 
16 februari 2025