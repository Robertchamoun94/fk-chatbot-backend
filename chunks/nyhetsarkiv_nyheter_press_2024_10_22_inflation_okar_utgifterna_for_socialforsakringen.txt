Inflation ökar utgifterna för socialförsäkringen - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Inflation ökar utgifterna för socialförsäkringen
22 oktober 2024
Försäkringskassans utgifter för socialförsäkringen väntas bli ungefär 7 miljarder högre år 2025 än år 2024 och landar på 254 miljarder. Högre löner och prisbasbelopp innebär höjda ersättningsnivåer för både sjuk- och föräldraförsäkringen. På längre sikt ökar utgifterna även på grund av föreslagna regeländringar inom tandvård och assistansersättning.
Utgifterna förväntas öka inom de flesta ersättningar som Försäkringskassan administrerar. För sjuk- och föräldraförsäkringen förklaras ökningen av höjda ersättningsnivåer som drivs av löner och prisbasbeloppet som räknas upp årligen och följer inflationen.
Totalt beräknas Försäkringskassans utgifter för socialförsäkringen bli 254 miljarder för år 2025, vilket motsvarar 18 procent av de 1 402 miljarder som utgör statens totala budgeterade utgifter för året. År 2023 stod socialförsäkringen för 19,4 procent av statens utgifter.
Inom tandvård föreslås ett förstärkt högkostnadsskydd för äldre. Förslaget innebär att utgifterna för tandvård förväntas att öka med 3,4 miljarder kronor från och med år 2026.
Utgifterna för 2025 och framåt ökar även på grund av förslag om att höja schablonbeloppet inom assistansersättning samt att tilläggsbidraget för barnfamiljer med bostadsbidrag förlängs till juni 2025.
Miljarder kronor
Läs hela rapporten här:
Utgiftsprognos för budgetåren 2024–2028 (Rapport 2024‑10‑21)
 Pdf, 5 MB, öppnas i nytt fönster.
Till pressmeddelanden