Forskning på AI i offentliga organisationer - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Forskning på AI i offentliga organisationer
”AI innebär ett paradigmskifte som kräver helt nya sätt att tänka och där utforskandet av möjligheter kommer före införandet av tekniken.”
Det menar Antonio Molin, verksamhetsutvecklare på Försäkringskassans IT-avdelning, men också doktorand på Göteborgs universitet och forskar om hur AI införs i offentliga organisationer. Resultatet kommer presenteras i en avhandling bestående av flera vetenskapliga artiklar.
– Det finns stora kunskapsluckor inom forskningen på detta. AI är ju inte bara införande av ny teknik. Det erbjuder helt nya möjligheter och risker som ställer andra krav på organisationen, säger Antonio Molin.
I sin forskning har han studerat införandet av det AI-baserade handläggarstödet som används inom aktivitetsersättning vid nedsatt arbetsförmåga.
Antonio Molin har intervjuat medarbetare som arbetar på enheten för tillämpad AI men även från andra delar av organisationen. Han har också tittat på Försäkringskassans interna dokumentation och rapporter i olika format.
– För att bygga förmåga inom AI krävs det att man förstår juridiken, kan säkra tillgången till data och skapa intresse och engagemang för frågan tvärs igenom hela verksamheten, säger han.
Senast uppdaterad 
28 september 2024