Om du har mist ett barn - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om du har mist ett barn
Här kan du läsa om vilka ersättningar du kan få om du har förlorat ditt barn.
Försäkringskassan får information direkt från Skatteverket om ett barn dör. Du behöver inte kontakta oss.
Du kommer att få ett brev från oss som berättar om vilka ersättningar du kan ansöka om. En handläggare kommer sedan att ringa upp dig. Handläggare kan svara på frågor du har och hjälpa dig att fylla i ansökningar.
Det finns olika ersättningar beroende på om ditt barn dog i samband med förlossningen eller senare i livet.
Om du har mist ett barn i samband med förlossningen
Om barnet dog i samband med förlossningen kan du som födde barnet få föräldrapenning i 29 dagar efter förlossningen.
Efter 29 dagar kan du få 10 sorgedagar med tillfällig föräldrapenning. De 10 sorgedagarna kan du ta ut inom 90 dagar från förlossningen.
Du som inte födde barnet kan ta ut 10 dagar vid barns födelse. Sen kan du även ta ut 10 sorgedagar. Dagarna måste du ta ut inom 90 dagar från förlossningen.
Hur mycket ersättning du får beror på din inkomst.
Om du har mist ett barn under 18 år
Om du mist ett barn under 18 år kan du ta ut 10 sorgedagar. Du kan ta ut dem när du vill under de 90 dagar som följer efter dagen som ditt barn dog. Hur mycket ersättning du får beror på din inkomst.
Fler än barnets föräldrar kan ha rätt till sorgedagar
Du måste inte vara förälder till barnet för att få de 10 sorgedagarna. Om du bor tillsammans med en av barnets föräldrar kan du få ersättning. Det gäller även om du är särskilt förordnad vårdnadshavare eller familjehemsförälder till barnet.
Det finns ingen gräns för hur många personer som kan ta ut sorgedagarna. Ni kan ta ut ersättningen samtidigt.
Sjukpenning
Om du mår så dåligt att du inte kan jobba kan du ha rätt till sjukpenning.
Sjuk
Arbetsgivarens avtal om att vara ledig med lön
En del arbetsgivare har kollektivavtal som kan ge möjlighet att vara ledig med lön. Kontakta din arbetsgivare för att få reda på vad som gäller i ditt fall.
        Relaterade länkar
    
Information för hälso- och sjukvården
Senast uppdaterad 
7 juli 2025