Anslutning till E-RÄK - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Anslutning till E-RÄK
Den här sidan beskriver vad som krävs av dig som systemleverantör för att ansluta ditt system till tjänsten elektronisk räkning för assistansersättning (E-RÄK).
Innan du som systemleverantör kan ansluta dig till E-RÄK behöver du ta del av de allmänna villkoren för tjänsten och annan relevant information här på webbplatsen.
Allmänna villkor för E-RÄK
 Pdf, 130 kB, öppnas i nytt fönster.
För att kunna ansluta dig behöver du också teckna ett avtal med Försäkringskassan. Anslutningsavtalet kan bara tecknas av systemleverantörer, inte assistansanordnare eller den assistansberättigade själv.
Anslutningsavtal E-RÄK
 Pdf, 32 kB, öppnas i nytt fönster.
Innan du kan börja skicka in riktiga uppgifter måste du testa att systemet fungerar. När du har tecknat avtalet meddelar Försäkringskassan dig när du kan ansluta för att göra testet.
Teknisk support
Om du som systemleverantör har tekniska frågor om tjänsten kan du mejla dem till vår support. Ange ”Systemleverantör assistansersättning” i ämnesraden. Glöm inte att skicka med ditt namn, mejladress och mobilnummer så vi kan kontakta dig om det skulle behövas. Inga andra personuppgifter får anges.
svarsulev@forsakringskassan.se
Om du är anordnare och har frågor om tjänsten ska du vända dig till din systemleverantör.
Frågor och svar
Finns det någon gräns för hur många och hur täta anrop det går att göra i tjänsten?
Ja, det går att göra högst 200 anrop inom 60 sekunder.
Hur länge lagras ett signeringsflöde? Hur långt efter att flödet är påbörjat kommer vi att kunna hämta dess status via /public/v1/status?
Signeringsflödet lagras i två timmar och under den tiden går det att hämta flödets status.
Tjänsten /public/v1/status returnerar något av "STARTED" "SUCCESSFUL" "ABSENT. Vad står de olika koderna för?
ABSENT – Den finns inte. Vi känner inte till den alls.
STARTED – Vi känner till den, vår bild är att flödet pågår.
SUCCESSFUL – Vi har tagit oss igenom flödet signerat. Vår bild är att allting är klart och avslutat.
Vad händer om användaren stänger webbläsaren utan att signera?
Utan signering skickas ingenting in till Försäkringskassan, och de uppgifter som användaren fyllt i försvinner. Då måste användaren börja om från början och anropa på nytt.
Hur ska datum och klockslag fyllas i om den assistansberättigade har vårdats på sjukhus och sjukhusvistelsen går över månadsskifte?
Om den assistansberättigade har svarat "Ja" på frågan "Har du vårdats på sjukhus den här månaden?" måste alltid korrekt från och med-datum och klockslag vara ifyllda. Om den assistansberättigade har vårdats på sjukhus över ett månadsskifte kommer alltså från och med-datumet ligga i månaden före den som räkningen gäller. 
Om den assistansberättigade fortfarande vårdas på sjukhus det sista datumet som räkningen gäller ska inget till och med-datum eller klockslag anges.
Senast uppdaterad 
25 juni 2025