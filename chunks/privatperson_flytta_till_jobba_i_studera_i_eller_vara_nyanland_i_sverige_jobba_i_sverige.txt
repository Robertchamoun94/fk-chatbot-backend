Jobba i Sverige - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba i Sverige
När du ska jobba i Sverige är det några saker du kan behöva göra för att kunna få ersättning från Försäkringskassan eller ett EU-kort. Det gäller om du har flyttat till Sverige, om du är utsänd till Sverige eller om du återvänder till Sverige efter en tid utomlands.
Om du ska jobba i Sverige men inte är folkbokförd här, så ska du anmäla dig till Försäkringskassan. Ska du vara här minst ett år behöver du anmäla din adress till Skatteverket så att du kan bli folkbokförd.
Skatteverket
 Länk till annan webbplats, öppnas i nytt fönster.
Om du vill ansöka om en ersättning eller ett EU‑kort från Försäkringskassan och tidigare har jobbat eller bott i ett annat land, så behöver du anmäla att du nu jobbar i Sverige. Vi behöver utreda om du ska vara försäkrad här för att kunna bedöma om du har rätt till den ersättning du ansöker om.
Försäkrad i Sverige
Flytta till Sverige
Du anmäler via e-tjänsten.
            
                Lämna uppgifter vid flytt till eller arbete i Sverige
            
            
 Till e-tjänsten
        Om du inte kan använda e-tjänsten
    
    
Anmäl på den här blanketten
5456 Uppgifter vid flytt till eller arbete i Sverige
 Pdf, 861 kB.
        Om du jobbar i Sverige men bor i ett annat nordiskt land
    
    
Om du bor i ett nordiskt land och jobbar i ett annat, så är du försäkrad i det land där du jobbar. Det innebär att du kan få ersättning från det landet om du till exempel blir sjuk.
Du som jobbar i Sverige och bor i ett annat nordiskt land är försäkrad och kan få ersättningar från Försäkringskassan. Om du ansöker om en ersättning som rör ditt barn måste ditt barn ha ett svenskt samordningsnummer från Skatteverket. Om du behöver vård ska du visa upp ett intyg om rätt till vårdförmåner i Sverige. Använd e‑tjänsten för att ansöka om intyget.
Längre handläggningstid
Vi har längre handläggningstid än normalt. Vi ber om ursäkt för att du får vänta på beslutet och vi gör allt vi kan för att korta tiderna.
            
                Ansök om intyg om rätt till vård
            
            
 Till e-tjänsten
Om du inte kan använda e‑tjänsten kan du ansöka på den här blanketten:
5435 Ansök om intyg om rätt till vård
 Pdf, 956 kB.
Webbplatser om gränsarbete
På de här tre webbplatserna finns information om att vara gränsarbetare i Sverige, Danmark, Norge och Finland.
Øresunddirekt (Sverige-Danmark)
Øresunddirekt (oresunddirekt.se)
 Länk till annan webbplats, öppnas i nytt fönster.
Grensetjänsten (Sverige-Norge)
Grensetjänsten (grensetjansten.com)
 Länk till annan webbplats, öppnas i nytt fönster.
Nordkalottens Gränstjänst (Sverige, Finland och Norge)
Nordkalottens Gränstjänst (granstjanst.se)
 Länk till annan webbplats, öppnas i nytt fönster.
        Om du jobbar i Sverige, men bor i ett annat land inom EU/EES, i Schweiz eller i Storbritannien
    
    
Om du bor i ett land och jobbar i ett annat land inom EU/EES, i Schweiz eller i Storbritannien, så är du oftast försäkrad i det land där du jobbar. Det innebär att du kan få ersättning från det landet om du till exempel blir sjuk.
Du som bor i ett annat land inom EU/EES, i Schweiz eller i Storbritannien och jobbar i Sverige kan få ersättning från Försäkringskassan. Du kan också ha rätt till ett svenskt EU-kort och intyg E106 (S1) som ger rätt till vårdförmåner i ditt bosättningsland.
För att få vård i Sverige behöver du ett intyg om rätt till vård i Sverige. Använd e‑tjänsten för att ansöka om EU-kort eller intyg.
Längre handläggningstid
Vi har längre handläggningstid än normalt. Vi ber om ursäkt för att du får vänta på beslutet och vi gör allt vi kan för att korta tiderna.
            
                Ansök om intyg om rätt till vård
            
            
 Till e-tjänsten
Om du inte kan använda e‑tjänsten kan du anmäla på den här blanketten.
5435 Ansök om intyg om rätt till vård
 Pdf, 956 kB.
Du har rätt till tandvård i Sverige och behöver inget intyg för att få det.
Tandvårdsstöd
Din familj kan ha rätt till vårdförmåner
Dina familjemedlemmar som inte jobbar i bosättningslandet kan ha rätt till vårdförmåner till vanlig patientavgift både i bosättningslandet och i Sverige när du jobbar i Sverige. Kontakta motsvarigheten till Försäkringskassan i ditt bosättningsland för att ta reda på vad som gäller för dina familjemedlemmar.
        Om du är utsänd av en utländsk arbetsgivare för att jobba i Sverige
    
    
När du är utsänd till Sverige och jobbar här för en arbetsgivare från ett annat land omfattas du oftast av socialförsäkringslagstiftningen i det andra landet, men reglerna skiljer sig åt beroende på vilket land du är utsänd från.
Om du är utsänd från ett land inom EU/EES,
 
Schweiz eller Storbritannien
Du eller din arbetsgivare ska ansöka om intyg A1. Kontakta motsvarigheten till Försäkringskassan i landet där du är anställd för att få intyget.
Vad är intyg A1?
Du behöver ha intyg A1 när du jobbar som anställd eller egenföretagare i mer än ett land inom EU/EES, i Schweiz eller i Storbritannien. Intyget visar vilket lands socialförsäkringslagstiftning du ska omfattas av. Det är det landet du kan få ersättning från och till det landet som sociala avgifter ska betalas för dig. Du får intyget från socialförsäkringsmyndigheten i det land vars lagstiftning du omfattas av. I Sverige är det Försäkringskassan. Intyget är giltigt till det datum som står på intyget eller tills myndigheten återkallar det.
Du eller din arbetsgivare kan visa upp intyget för berörda institutioner i de länder som du jobbar för att visa att sociala avgifter inte ska betalas för dig där.
Om du är utsänd från ett land utanför EU/EES, Schweiz eller Storbritannien
Sverige har avtal om social trygghet med ett antal länder och avtalens regler skiljer sig från varandra. Avtalen kan gälla olika saker, till exempel pensionsförmåner, barnbidrag, föräldrapenning eller sjukpenning. Om ett avtal är tillämpligt på din situation kan det påverka din rätt till de ersättningar som ingår i avtalet.
Reglerna för utsändning skiljer sig åt mellan avtalen. Du ansöker om ett intyg om vilket lands socialförsäkringslagstiftning du ska omfattas av hos motsvarigheten till Försäkringskassan i det land som du är utsänd från. Det gäller för följande länder som Försäkringskassan har avtal med:
Bosnien-Hercegovina
Chile
Filippinerna
Indien
Israel
Kanada
Kap Verde
Marocko
Québec
Serbien
Sydkorea
Turkiet
USA.
Om du är utsänd från ett land som inte finns med i listan ovan behöver du inte visa upp ett intyg från det andra landet.
        Om du jobbar i flera länder inom EU/EES, i Schweiz eller i Storbritannien
    
    
Om du ska jobba i Sverige och i andra länder inom EU/EES, i Schweiz eller i Storbritannien, ska du anmäla det till motsvarigheten till Försäkringskassan i det land där du bor. Den myndigheten utreder då vilket lands socialförsäkringslagstiftning du ska omfattas av. Det behöver göras för att du ska kunna få vårdförmåner och ersättning från rätt land och för att du eller din arbetsgivare ska veta vilket land sociala avgifter ska betalas till.
Jobba i flera länder inom EU/EES eller i Schweiz och Storbritannien
        Om du är EU/EES-medborgare och ditt barn bor i ett annat EU/EES-land
    
    
Om du bor i, jobbar i eller får pension från Sverige kan du ansöka om föräldrapenning trots att ditt barn är bosatt i ett annat EU-land.
Tänk på att när du ansöker om föräldrapenning för ditt barn som är bosatt i ett EU/EES-land måste du skicka in barnets födelseattest. Du måste även lämna uppgifter om barnets namn, adress, medborgarskap samt i vissa fall intyg om att du är vårdnadshavare. Utöver detta behöver du skicka in ett intyg som visar om du eller den andra föräldern fått någon ersättning som motsvarar föräldrapenning för barnet från ett annat EU/EES-land. Om ni inte har fått någon ersättning från det andra landet ska det i så fall framgå av intyget.
Du måste ansöka om föräldrapenning inom 90 dagar från det datum du vill ha föräldrapenning från. Du kan ansöka även om du ännu inte fått fram alla nödvändiga intyg eller väntar på beslut om att du är försäkrad i Sverige.
Om ditt barn saknar personnummer måste du ringa Försäkringskassan för att beställa en ansökningsblankett.
Hur många dagar du har rätt till beror på hur många dagar du eller den andra föräldern fått från det andra EU/EES-landet och när barnet blir bosatt i Sverige. Detta kan innebära att du inte har rätt till föräldrapenning från Sverige om de redan uttagna dagarna överstiger det maximala antalet dagar som du kan ha rätt till från Sverige.
Frågor och svar
Jag jobbar i Sverige men bor i ett annat land inom EU. Gäller svensk socialförsäkringslagstiftning mig?
Ja, i de flesta fall. Du har då bara möjlighet att bli försäkrad för de ersättningar som ingår i EU‑förordningarna, vilket är de flesta av Försäkringskassans ersättningar med undantag för underhållstöd och vissa delar av bostadsbidraget.
Om du tillfälligt slutar jobbar i Sverige, till exempel om du är tjänstledig från ditt jobb, så är du inte längre försäkrad i Sverige för alla ersättningar. Men om du redan från den första dagen utan jobb får en ersättning från Sverige som grundas på jobb så fortsätter du att vara försäkrad. Kontakta oss för att få veta vad som gäller för dig.
Jag jobbar i Sverige och får ersättning från ett annat land inom EU. Gäller svensk socialförsäkringslagstiftning för mig?
Det beror på om den ersättning du får likställs med jobb eller inte. Föräldrapenning, sjukpenning och a‑kassa likställs ofta med arbete.
Om ersättningen grundas på ett tidigare jobb, så kan den likställas med jobb. I så fall anses du jobbar i två länder och du ska anmäla det till motsvarigheten till Försäkringskassan i det land där du bor. Den myndigheten utreder då vilket lands socialförsäkringslagstiftning du ska omfattas av. Det behöver göras för att du ska kunna få vårdförmåner och ersättning från rätt land och för att du eller din arbetsgivare ska veta vilket land sociala avgifter ska betalas till.
Jobba i flera länder inom EU/ESS‑land, Schweiz eller Storbritannien
Om du inte omfattas av socialförsäkringslagstiftningen i det land som du får ersättning från så kan du bli återbetalningsskyldig. Kontakta myndigheten som betalar ut ersättningen för att säkerställa att du fortfarande har rätt till din ersättning. Kontakta Försäkringskassan om du får ersättning från Sverige.
Vilka uppgifter behöver jag lämna till Försäkringskassan när jag ska jobba i Sverige?
I e‑tjänsten på ser du vilka uppgifter vi behöver. Du kan också behöva bifoga olika handlingar, beroende på din situation.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan använda e-tjänsten kan du lämna uppgifterna på blanket:
5456 Uppgifter vid flytt till eller arbete i Sverige
 Pdf, 861 kB.
Om du är anställd eller jobbar i ditt egna aktiebolag ska du bifoga anställningsbevis eller ett avtal som visar när du började jobba, hur mycket du jobbar och i vilket land du jobbar. Om du har ett eget aktiebolag ska du också bifoga en handling som visar vilken lön du tar ut.
Om du är egenföretagare ska du bifoga
ett registreringsbevis för ditt företag
ett registerutdrag från Skatteverket som visar att ditt företag är godkänt för F‑skatt eller motsvarande handlingar från det land där ditt företag är registrerat
handlingar som styrker när du började jobba i företaget.
Om du är utsänd av en arbetsgivare ska du bifoga
intyg A1 om du är utsänd från ett EU/ESS‑land, Schweiz eller Storbritannien
ett konventionsintyg om du är utsänd från ett land som Sverige har avtal om social trygghet med
ett anställningsintyg eller anställningsavtal där det framgår att du är utsänd om du är utsänd från ett land utanför EU/EES som Sverige inte har avtal med.
Vad gäller om jag jobbar på distans?
Om du jobbar på distans räknas det oftast som jobb i det land där du är när du utför dina arbetsuppgifter. Om du till exempel jobbar en del av din dag hemifrån, men din ordinarie arbetsplats är i ett annat land, så anses du oftast jobba i två länder.
Jobba i flera länder inom EU/EES eller i Schweiz och Storbritannien
Jag är utsänd till Sverige från Indien och min familj följer med. Hur visar jag att jag är utsänd?
Om du är utsänd från ett land som Sverige har avtal om social trygghet med så visar du det med ett intyg om vilket lands socialförsäkringslagstiftning du omfattas av. Kontakta myndigheten som motsvarar Försäkringskassan i det landet för att ansöka om intyget.
Om du är utsänd enligt avtalet kan du inte vara försäkrad i Sverige för de ersättningar som ingår i avtalet. Du kan dock vara försäkrad i Sverige för de ersättningar som inte ingår i avtalet, beroende på om du i övrigt uppfyller villkoren för att vara försäkrad. Läs mer om vad som gäller för dina familjemedlemmar på sidan Flytta till Sverige.
Flytta till Sverige
Jag ska jobba i Sverige under en begränsad period och jag kommer inte att ha en fast arbetsplats i Sverige. Hur vet jag om jag är utsänd?
Det beror på vad du har kommit överens med din arbetsgivare om, och vad syftet med din vistelse i Sverige är. Att vara utsänd innebär att du har kvar din utländska arbetsgivare och jobbar tillfälligt i Sverige för din arbetsgivare. Kontakta myndigheten som motsvarar Försäkringskassan i det land där din arbetsgivare finns.
Om du är egenföretagare kan du sända ut dig själv under vissa förutsättningar, och därmed fortsätta att omfattas av socialförsäkringslagsstiftningen i det land som ditt företag är registrerat i. Kontakta myndigheten i det landet för att ta reda på vad som gäller för dig.
Jag jobbar som flyg- eller kabinpersonal. Vad gäller för mig?
Du som jobbar som flyg- eller kabinpersonal och har en stationeringsort inom EU/EES, Schweiz eller Storbritannien omfattas av socialförsäkringslagsstiftningen i det land där din stationeringsort finns. Det är det landet du kan få ersättning från.
Om du är stationerad i Sverige ska du ansöka om intyg A1 från Försäkringskassan. Kom ihåg att bifoga handlingar som visar var du har din stationeringsort och vilka länder du flyger till och från, till exempel anställningsavtal och arbetsschema. Du ansöker i e‑tjänsten
            
                Ansök om intyg vid tillfälligt arbete utomlands
            
            
 Till e-tjänsten
Om du inte kan använda e-tjänsten kan du använda den här blanketten:
    6220 Begäran om intyg A1 eller intyg enligt socialförsäkringsavtal  
    
Pdf.
Om du inte är stationerad i Sverige ska du kontakta myndigheten i det land där du är stationerad för att ansöka om intyg A1. Kontakta Försäkringskassan om din stationeringsort är i ett land utanför EU/EES eller i Schweiz.
Om du har mer än en arbetsgivare gäller andra regler för dig. Läs mer om det på sidan Jobba i flera länder inom EU/EES, i Schweiz eller Storbritannien.
Jobba i flera länder inom EU/EES, i Schweiz eller Storbritannien
Jag jobbar i Sverige. Kan jag gå till läkaren och tandläkaren i Sverige?
Du som är folkbokförd i Sverige har rätt till sjukvård. Du betalar vanlig svensk patientavgift för sjukvård inom det allmänna sjukvårdssystemet.
Du som kommer från ett land inom EU/EES, från Schweiz eller Storbritannien men inte är folkbokförd i Sverige, kan få vård på samma villkor som de som är folkbokförda i Sverige. För att få vård behöver du visa upp ett intyg från Försäkringskassan.
Du har även rätt till tandvård om du är försäkrad i Sverige. För att få subventionerad tandvård behöver du visa upp ett intyg från Försäkringskassan.
Mitt jobb i Sverige har upphört men jag bor kvar i Sverige. Är jag fortfarande försäkrad och har rätt till sjukvård?
Om du inte jobbar är du inte försäkrad för ersättningar som baseras på jobb. Du kan dock fortfarande vara försäkrad för ersättningar som baseras på bosättning i Sverige. Läs mer på sidan Försäkrad i Sverige.
Försäkrad i Sverige
Du som är folkbokförd i Sverige har rätt till sjukvård. Du betalar vanlig svensk patientavgift för sjukvård inom det allmänna sjukvårdssystemet.
        Relaterade länkar
    
Jobba i flera länder inom EU/EES eller i Schweiz och Storbritannien
Flytta till Sverige
Försäkrad i Sverige
EU-familjeförmåner
Studera i Sverige
Samlad myndighetsinformation om arbete i Sverige
Arbeta i Sverige (arbetsformedlingen.se)
 Länk till annan webbplats, öppnas i nytt fönster.
Working in Sweden (Sweden.se)
 Länk till annan webbplats, öppnas i nytt fönster.
Senast uppdaterad 
20 maj 2025