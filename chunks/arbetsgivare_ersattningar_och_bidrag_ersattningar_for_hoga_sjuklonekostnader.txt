Ersättning för höga sjuklönekostnader - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Ersättning för höga sjuklönekostnader
Ersättning för höga sjuklönekostnader innebär att du som arbetsgivare kan få ersättning för höga sjuklönekostnader. Den 1 juli 2024 upphörde möjligheten att få denna ersättning. Du som arbetsgivare kan dock få ersättning för kostnader som du har haft under perioden 1 januari 2024–30 juni 2024.
Du som arbetsgivare kan få ersättning för en del av de sjuklönekostnader som du har haft till och med juni 2024.
För 2024 kommer ersättningen att beräknas för halva året och du kan som mest få 125 000 kronor.
Ersättningen kräver ingen ansökan, Försäkringskassan betalar ut den automatiskt.
När en medarbetare är sjuk betalar du som vanligt ut sjuklön. I arbetsgivardeklarationen till Skatteverket fyller du varje månad i när du har haft sjuklönekostnader. Om du har rätt till ersättning, betalas den ut till ditt skattekonto utan att du behöver ansöka om den. Från och med juli ska du inte redovisa några sjuklönekostnader till Skatteverket.
Utifrån uppgifterna från Skatteverket beslutar Försäkringskassan om din ersättning. Vi betalar ut ersättningsbeloppet till ditt skattekonto hos Skatteverket. Du kan begära att få pengarna utbetalda, eller låta dem stå kvar för att täcka framtida skatter och avgifter.
Utbetalning från skattekontoret – för dig som är företagare (skatteverket.se)
 Länk till annan webbplats, öppnas i nytt fönster.
        Hur redovisar jag sjuklönekostnaderna?
    
    
I arbetsgivardeklarationen ska du fylla i de kostnader du har enligt sjuklönelagen.
Kostnader som du får räkna med:
Kostnader för dag 1–14 i sjuklöneperioden med högst 80 procent av lönen och andra anställningsförmåner.
Arbetsgivaravgifter på sjuklönen (tänk på att avgifterna kan vara olika beroende på medarbetarnas ålder).
Kostnader som du inte ska räkna med:
Karensavdraget på sjuklönen (det räknas inte som en kostnad).
Kostnader från kollektivavtal eller särskilda avtal med medarbetaren.
Läs mer om vad sjuklön är:
Sjuklön
När kommer pengarna?
Försäkringskassan betalar ut pengarna till ditt skattekonto i efterskott under första kvartalet nästkommande år 2025
Om vi behöver fler uppgifter än de du lämnat till Skatteverket så kan beslutet ta längre tid.
När ska jag lämna arbetsgivardeklaration? (skatteverket.se)
 Länk till annan webbplats, öppnas i nytt fönster.
        Hur beräknas ersättning för höga sjuklönekostnader för 2024?
    
    
Ersättningen motsvarar sjuklönekostnader under perioden januari till juni 2024 som överstiger en viss andel av den totala lönekostnaden som du har haft under den sexmånadersperioden. Som mest kan du få 125 000 kronor.
Ersättningen för höga sjuklönekostnader beräknas så här:
Exempel
Om din totala lönekostnad för januari–juni 2024 är:
Så betalas ersättning ut för den del av sjuklönekostnaden under januari–juni 2024 som överstiger:
Högst 1 500 000
0,5 procent av din totala lönekostnad
1 500 000– 3000 000
0,9 procent av din totala lönekostnad
3 000 000–6 000 000
1,2 procent av din totala lönekostnad
6 000 000–10 000 000
1,3 procent av din totala lönekostnad
Över 10 000 000
1,5 procent av din totala lönekostnad
Exempel på hur Försäkringskassan beräknar ersättningen
Din lönekostnad är 250 000 kronor
Exempel
Lönekostnad
Sjuklönekostnad
Procent
Beräkning
Ersättning
250 000
12 500
0,5
0,005x250 000=1 250
12 500-1 250=11 250
Din totala lönekostnad för året är 250 000 kronor och din sjuklönekostnad för året är 12 500 kronor.
Du får ersättning för den del av sjuklönekostnaden som överstiger 0,5 procent av den totala lönekostnaden, det vill säga 1 250 kronor (0,005x250 000). Ersättningen blir alltså 11 250 kronor (12 500-1250).
Din lönekostnad är 2 500 000 kronor
Exempel
Lönekostnad
Sjuklönekostnad
Procent
Beräkning
Ersättning
2 500 000
125 000
0,9
0,009x2 500 000 000=22 500
125 000-22 500=102 500
Din totala lönekostnad för året är 2 500 000 kronor och din sjuklönekostnad för året är 125 000 kronor.
Du får ersättning för den av sjuklönekostnaden som överstiger 0,9 procent av den totala lönekostnaden, det vill säga 22 500 kronor (0,009x2 500 000). Ersättningen blir alltså 102 500 kronor (125 000-22 500).
        Hur beräknades ersättning för höga sjuklönekostnader före 2024?
    
    
Ersättningen motsvarar sjuklönekostnader som överstiger en viss andel av dina totala lönekostnader under ett år. Som mest kan du få 250 000 kronor för ett år.
Ersättningen för höga sjuklönekostnader beräknas så här:
Exempel
Om din totala lönekostnad för kalenderåret är:
så betalas ersättning ut för den del av sjuklönekostnaden som överstiger:
Högst 3 000 000
0,5 procent av din totala lönekostnad
3 000 000–6 000 000
0,9 procent av din totala lönekostnad
6 000 000–12 000 000
1,2 procent av din totala lönekostnad
12 000 000–20 000 000
1,3 procent av din totala lönekostnad
Över 20 000 000
1,5 procent av din totala lönekostnad
Exempel på hur Försäkringskassan beräknar ersättningen
Din lönekostnad är 500 000 kronor
Exempel
Lönekostnad
Sjuklönekostnad
Procent
Beräkning
Ersättning
500 000
25 000
0,5
0,005x500 000=2 500
25 000-2 500=22 500
Din totala lönekostnad för året är 500 000 kronor och din sjuklönekostnad för året är 25 000 kronor.
Du får ersättning för den del av sjuklönekostnaden som överstiger 0,5 procent av den totala lönekostnaden, det vill säga 2 500 kronor (0,005x500 000). Ersättningen blir alltså 22 500 kronor (25 000-2 500).
Din lönekostnad är 5 000 000 kronor
Exempel
Lönekostnad
Sjuklönekostnad
Procent
Beräkning
Ersättning
5 000 000
250 000
0,9
0,009x5 000 000=45 000
250 000-45 000=205 000
Din totala lönekostnad för året är 5 000 000 kronor och din sjuklönekostnad för året är 250 000 kronor.
Du får ersättning för den av sjuklönekostnaden som överstiger 0,9 procent av den totala lönekostnaden, det vill säga 45 000 kronor (0,009x5 000 000). Ersättningen blir alltså 205 000 kronor (250 000-45 000).
        Ersättning för särskilt högriskskydd
    
    
Om du har fått ersättning för sjuklönekostnader för en medarbetare som omfattas av särskilt högriskskydd, räknas den av från ersättningen för höga sjuklönekostnader som avser samma tid.
För 2024 dras alltså ersättning som du har fått under perioden januari–juni 2024 för anställda som omfattas av särskilt högriskskydd av från ersättningen för höga sjuklönekostnader för 2024.
Sjuk ofta eller länge – särskilt högriskskydd
        Särskilda regler för perioden 2020 till 2022
    
    
Under coronapandemin gällde periodvis särskilda regler:
Under perioden april till juli 2020 fick arbetsgivare ersättning för hela den redovisade sjuklönekostnaden. Ersättningen beräknades månadsvis.
Under perioden augusti 2020 till september 2021 fick arbetsgivare ersättning enligt olika procentsatser beroende på hur höga kostnader de haft. Ersättningen beräknades månadsvis.
Under perioden oktober till november 2021 fick arbetsgivare ersättning enligt procentsatser beroende på hur höga kostnader de haft, men maximalt 250 000 kronor för tvåmånadersperioden. Ersättningen beräknades första kvartalet 2022.
Under perioden december 2021 till mars 2022 fick arbetsgivaren ersättning enligt olika procentsatser beroende på hur höga kostnader de haft. Ersättningen beräknades månadsvis.
Under perioden april till december 2022 fick arbetsgivare ersättning enligt procentsatser beroende på hur höga kostnader de haft, men maximalt 250 000 kronor för niomånadersperioden. Ersättningen beräknades första kvartalet 2023.
        Relaterade länkar
    
E-tjänster
Kom igång med e-tjänsterna för arbetsgivare
Åtgärder på socialförsäkringsområdet med anledning av coronaviruset
 Länk till annan webbplats, öppnas i nytt fönster.
Senast uppdaterad 
2 oktober 2024