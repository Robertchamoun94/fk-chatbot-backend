Sanktioner och frysningar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sanktioner och frysningar
Försäkringskassan kan besluta om undantag från sanktioner mot privatpersoner.
Försäkringskassan beslutar om undantag för privatpersoner
Försäkringskassan har i uppdrag av regeringen att besluta om undantag från sanktioner mot privatpersoner. Det gäller både internationella sanktioner och frysningsbeslut av penningmedel och tillgångar.
Undantag kan beviljas när det är nödvändigt för att täcka grundläggande behov till exempel för betalning av livsmedel, mediciner, läkarvård och hyra. I vissa fall kan det även beviljas för att täcka extraordinära utgifter.
Ansöka om undantag för privatperson
För att Försäkringskassan ska kunna besluta om undantag krävs en ansökan från den som sanktionen eller frysningen avser. Kontakta Försäkringskassans rättsavdelning om du vill veta mer om hur en ansökan om undantag går till.
sanktioner@forsakringskassan.se
Ansöka om undantag för företag
Företag som påverkas av handelssanktioner eller finansiella sanktioner kan ansöka om undantag hos Kommerskollegium. På Kommerskollegiums hemsida kan du läsa mer om vad som gäller för företag.
Internationella sanktioner (kommerskollegium.se)
 Länk till annan webbplats, öppnas i nytt fönster.
Vad är sanktioner och frysningar
Sanktioner innebär att begränsningar införs i handlingsfriheten för en stat, grupp eller individer. De sanktioner som gäller i Sverige är beslutade av FN eller EU. Vi har även en nationell lagstiftning som kompletterar internationella sanktionsbeslut.
I Sverige har vi också en lag om frysning av tillgångar, som syftar till att förhindra och motverka finansiering av terrorhandlingar. Enligt lagen kan beslut om frysning meddelas av åklagare och beslutet gäller omedelbart.
Senast uppdaterad 
11 mars 2025