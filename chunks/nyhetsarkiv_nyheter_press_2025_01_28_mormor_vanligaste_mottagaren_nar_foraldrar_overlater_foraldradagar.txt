Mormor vanligaste mottagaren när föräldrar överlåter föräldradagar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Mormor vanligaste mottagaren när föräldrar överlåter föräldradagar
28 januari 2025
Sedan reglerna för att föra över föräldrapenningdagar ändrades sommaren 2024 har drygt 4 000 föräldrar använt möjligheten att lämna bort dagar till någon som inte är barnets förälder. Ensamstående föräldrar är överrepresenterade bland dem som har nyttjat den nya möjligheten och mormor är den populäraste mottagaren.
Sedan den 1 juli 2024 är det möjligt för föräldrar att föra över 90 föräldrapenningdagar per barn till någon som inte är barnets förälder. Föräldrar med gemensam vårdnad får föra över 45 dagar var.
På regeringens uppdrag har Försäkringskassan nu följt upp hur reformen har använts under de första 6 månaderna. Under den perioden förde 4,5 miljoner föräldrar över dagar till någon annan, oftast till barnets andra förälder. Drygt 4 000 föräldrar överlät 50 000 av dessa dagar till någon som inte är barnets förälder.
– En del av syftet med reformen är att underlätta för olika familjekonstellationer att använda föräldrapenning och den verkar ha gett en viss sådan effekt, i alla fall för ensamstående föräldrar som är överrepresenterade bland dem som har använt möjligheten säger Trude Warner, analytiker på Försäkringskassan.
Dagarna får överlåtas till personer som är försäkrade i Sverige och som inte arbetar, söker jobb eller studerar under tiden som de får föräldrapenning. För både mammor och pappor är det vanligast att föra över föräldrapenningdagarna enligt de nya reglerna till en kvinna och 77 procent ger dagarna till sina egna föräldrar. Den vanligaste åldern bland mottagarna är 50–64 år.
– Jämfört med kvinnor ser vi att män lämnar över fler dagar än de tar emot enligt de nya reglerna. Det är alltså samma mönster som för övriga föräldrapenningdagar där pappor oftare för över dagar till mammor än tvärtom. Vad det kan få för effekter på jämställdheten ska vi titta närmare på framöver, säger Trude.
Försäkringskassan har fått i uppdrag att undersöka de nya reglernas effekter på jämställdheten, ett uppdrag som ska redovisas till regeringen i januari 2026.
Fler resultat från rapporten
Ensamstående mammor utgör 5 procent av alla mammor, men bland de mammor som överlåter dagar utgör de 20 procent.
Bland föräldrarna som överlåtit dagar är drygt tre av fem kvinnor. Knappt två av fem är män.
Det är vanligast att överlåta dagar för en ettåring.
Drygt 96 procent av alla mottagare tar endast emot dagar från en vårdnadshavare. Och drygt 95 procent tar endast emot dagar för ett barn.
Överlåtelse är vanligare i vissa län, se bifogad tabell. Försäkringskassan vet inte vad skillnaderna beror på.
Rapporten
Uppföljning av överlåtelse av föräldrapenning – Första delredovisningen (Svar på regeringsuppdrag – FK 2024/002288)
 Pdf, 365 kB, öppnas i nytt fönster.
Till pressmeddelanden