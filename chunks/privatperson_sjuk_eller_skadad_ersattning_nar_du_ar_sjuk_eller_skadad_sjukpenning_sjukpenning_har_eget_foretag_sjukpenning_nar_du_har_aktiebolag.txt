Sjukpenning när du har aktiebolag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjukpenning när du har aktiebolag
Du som är sjuk eller skadad och inte kan jobba som vanligt, kan få sjukpenning från Försäkringskassan. De 2 första veckorna när du är sjuk betalar ditt aktiebolag lön till dig. Sedan kan du ansöka om sjukpenning från Försäkringskassan.
På den här sidan
Gör så här när du blir sjuk
Du som driver ett eget aktiebolag räknas som anställd i ditt företag. Alltså behöver du ha kontakt med Försäkringskassan både som anställd och som arbetsgivare. Ditt aktiebolag ska betala sjuklön till dig för de första 14 dagarna.
Sjuklön – hur du gör som arbetsgivare
 
Steg
 1
 
Sjukanmäl dig till Försäkringskassan
 
När du har varit sjuk i 14 dagar ska du i rollen som arbetsgivare sjukanmäla dig själv till Försäkringskassan.
            
                Sjukanmäl medarbetare – logga in
            
            
 Till e-tjänsten
            
                Sjukanmäl medarbetare
            
            
 Till e-tjänsten
Behöver du stöd i hur du sjukanmäler dig själv som anställd:
Så sjukanmäler du medarbetare
Steg
 2
 
Skaffa ett läkarintyg
 
Försäkringskassan behöver ett läkarintyg med uppgifter om din sjukdom eller skada för att utreda om du kan få sjukpenning.
Om läkarintyg
Läkaren skickar oftast läkarintyget till oss digitalt när du har varit där, utan att du behöver göra något.
            
                Kolla på Mina sidor om vi har fått ett läkarintyg
            
            
 Till e-tjänsten
Om vi inte har fått läkarintyget så kan du skicka det till oss via 1177.
Hitta läkarintyg på 1177 (1177.se)
 Länk till annan webbplats, öppnas i nytt fönster.
Steg
 3
 
Ansök från den 15:e sjukdagen
 
När aktiebolaget har sjukanmält dig kan du ansöka om sjukpenning. Du kan få sjukpenning från den 15:e dagen du är sjuk.
            
                Ansök om sjukpenning
            
            
 Till e-tjänsten
Steg
 4
 
Vänta på besked
 
Vi bedömer din förmåga att arbeta utifrån läkarintyget och vad du jobbar med. Vi tittar på hur din sjukdom påverkar förmågan att jobba, antingen som vanligt med anpassning eller med andra tillfälliga arbetsuppgifter.
Vi handlägger de flesta ärenden inom 30 dagar. Men det kan ta upp till 70 dagar innan du får beslut, om vi till exempel behöver utreda din inkomst.
På Mina sidor och i appen kan du se när beslutet är klart i ditt ärende.
När kommer pengarna?
Om du blir beviljad sjukpenning så kommer den första utbetalningen så fort vi är färdiga med handläggningen. Pengarna finns då på ditt konto cirka 3 dagar efter att vi har fattat beslutet.
Resten av utbetalningarna kommer på bestämda datum, beroende på när du är född:
den 25:e varje månad, om du är född dag 1–10
den 26:e varje månad, om du är född dag 11–20
den 27:e varje månad, om du är född dag 21–31.
På Mina sidor kan du se din preliminära utbetalning så snart vi har handlagt din ansökan.
Kan jag få sjukpenning?
Du kan ha rätt till sjukpenning om
du inte kan jobba som vanligt för att du är sjuk eller har en skada, och din förmåga att jobba har minskat med åtminstone en fjärdedel
du förlorar inkomst om du inte kan jobba
du har en sjukpenninggrundande inkomst (SGI).
Du måste också vara försäkrad i Sverige. Du som bor eller jobbar i Sverige är oftast försäkrad i Sverige.
Är jag försäkrad i Sverige?
Sjukpenninggrundande inkomst (SGI)
Du kan få sjukpenning på 25 procent, 50 procent, 75 procent eller 100 procent. Det beror på hur mycket din sjukdom eller skada påverkar din förmåga att jobba.
Du som är sjöman ansöker om sjukpenning på ett annat sätt. Ring oss på 
0771-524 524
 och be om att få blanketten ”Ansökan sjukpenning för sjömän”, så skickar vi hem den till dig.
Hur mycket kan jag få?
Hur mycket sjukpenning du får beror på vilken inkomst du har, och i vilken omfattning du får sjukpenning.
Frågor och svar
 
 
Vad händer om jag blir sjuk igen inom 5 dagar?
 
 
Kan jag vara sjukskriven på deltid?
 
 
Kan jag resa utomlands när jag är sjukskriven och har sjukpenning?
 
 
        Letade du efter något annat?
    
Du har sjukpenning och vill ändra något
Resor till jobbet när du är sjuk eller skadad
Hjälpte den här sidan dig?
 
Ja
 
Nej
 
 
 
Senast uppdaterad 
3 juli 2025