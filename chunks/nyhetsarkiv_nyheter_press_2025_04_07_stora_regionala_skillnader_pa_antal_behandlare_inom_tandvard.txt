Stora regionala skillnader på antal behandlare inom tandvård - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Stora regionala skillnader på antal behandlare inom tandvård
7 april 2025
Det är stora regionala skillnader mellan hur många tandläkare och tandvårdshygienister som finns i landet. I Värmland finns två behandlare per 1000 invånare – i Västernorrland ungefär hälften så många.
– Hur många behandlare som finns påverkar väntetider och hur tillgänglig vården är. I Sverige har vi ett mål om vård på lika villkor för hela befolkningen och det kan givetvis påverkas om det inte finns tillräckligt med behandlare i vissa delar av landet, säger Joakim Rådeström, områdeschef på Försäkringskassan.
I Sverige finns 11 651 tandvårdsbehandlare, alltså tandläkare och tandhygienister, som arbetar hos vårdgivare som är anslutna till det statliga tandvårdsstödet. Tandvårdsstödet administreras av Försäkringskassan och i praktiken är alla vårdgivare med aktiva behandlare anslutna (se fakta nedan).
Det gör att behandlartätheten inom tandvård för år 2024 i riket som helhet hamnar på 1,49 behandlare per 1000 invånare, en siffra som legat relativt konstant sedan 15 år tillbaka.
Det blir fler privata behandlare
Försäkringskassans statistik visar att sedan 2021 har behandlartätheten per 1000 invånare på privata mottagningar gått om Folktandvården. Skiftet från att flest tandläkare arbetade inom Folktandvården till privata behandlare inträffade 2018 medan skiftet för tandhygienister skedde några år senare, år 2022. Statistiken skulle delvis kunna förklaras av att Folktandvården ägnar sig mer åt barntandvård vilket inte fångas i Försäkringskassans statistik, eftersom den inte ingår i det statliga tandvårdsstödet.
Antal behandlare inom statligt tandvårdsstöd
 Länk till annan webbplats.
Fakta
Statistiken bygger på tandvård som utförts på vuxna patienter inom det statliga tandvårdsstödet, alltså ingen barn- och ungdomstandvård. För att en behandlare ska komma med i statistiken måste hen gjort minst 100 åtgärder under ett år, detta för att statistiken inte ska fånga behandlare som gjort väldigt lite tandvård eller rena felrapporteringar.
Det statliga tandvårdsstödet betalas ut från Försäkringskassan direkt till vårdgivare som ger patienten stödet genom att dra av en summa från priset på undersökning eller behandling. För att patienten ska få tandvårdsstöd måste tandläkaren eller tandhygienisten arbeta hos en vårdgivare som är ansluten till det statliga tandvårdssystemet, ett system som Försäkringskassan ansvarar för.
Det statliga tandvårdsstödet består av allmänt och särskilt tandvårdsbidrag samt ett högkostnadsskydd.
Till pressmeddelanden