Studera i Sverige - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Studera i Sverige
Här kan du läsa om vad som gäller för dig som flyttar till Sverige för att studera. Reglerna skiljer sig åt beroende på vilket land du kommer från.
        Om du kommer från ett land inom EU/EES, från Schweiz eller från Storbritannien
    
    
Ersättning när du studerar i Sverige
Om du kommer till Sverige för att studera och ansöker om en ersättning från Försäkringskassan bedömer vi om du ska vara försäkrad i Sverige. Det gör vi utifrån faktorer som exempelvis vilket land du får studiemedel från, var dina familjemedlemmar bor, vilken sorts bostad du har i respektive land och hur länge du ska stanna i Sverige. Du kan inte vara försäkrad i Sverige och ett annat land inom EU/EES, i Schweiz eller i Storbritannien samtidigt.
Försäkrad i Sverige
Om du vill ansöka om ersättning från Försäkringskassan, så ska du anmäla att du har kommit till Sverige för att studera. Då tittar vi på vad som gäller för dig. Du anmäler i e‑tjänsten.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan använda e‑tjänsten kan du fylla i blanketten.
5456 Uppgifter vid flytt till eller arbete i Sverige
 Pdf, 861 kB.
Jobba i Sverige
Om du jobbar i Sverige samtidigt som du studerar, eller om du är anställd som doktorand, kan du vara försäkrad i Sverige. Det innebär att du kan ha rätt till vissa ersättningar från Försäkringskassan.
Jobba i Sverige
Sjukvård när du studerar i Sverige
Du som är folkbokförd i Sverige har oftast rätt till sjukvård. Då betalar du bara svensk patientavgift.
Du som inte är folkbokförd har rätt till sjukvård som inte kan vänta tills du kommer hem igen. Då betalar du bara svensk patientavgift. När du söker sjukvård ska du visa upp ett EU‑kort, som du beställer i ditt hemland. Om du kommer från ett land inom Norden kan du i stället visa ett id-kort och uppge din adress.
1177 Vårdguiden (1177.se)
 Länk till annan webbplats, öppnas i nytt fönster.
Tandvård när du studerar i Sverige
Du har rätt till tandvård som inte kan vänta tills du kommer hem. Då betalar du samma avgift som de som bor i Sverige. När du söker tandvård ska du visa upp ett EU‑kort, som du beställer i ditt hemland. Om du kommer från ett land inom Norden kan du i stället visa ett id-kort och uppge din adress.
        Om du kommer från ett land utanför EU/EES, Schweiz och Storbritannien
    
    
Ersättning när du studerar i Sverige
Om du kommer till Sverige från ett land utanför EU/EES, Schweiz och Storbritannien för att studera, kan du oftast inte vara försäkrad i Sverige och kan därmed inte få ersättning från Försäkringskassan.
Försäkrad i Sverige
Jobba i Sverige
Om du jobbar i Sverige samtidigt som du studerar, eller om du är anställd som doktorand, kan du vara försäkrad i Sverige för vissa ersättningar från Försäkringskassan.
Jobba i Sverige
Sjukvård när du studerar i Sverige
Du som är folkbokförd i Sverige har oftast rätt till sjukvård. Då betalar du bara svensk patientavgift.
1177 Vårdguiden (1177.se)
 Länk till annan webbplats, öppnas i nytt fönster.
Du har alltid rätt till sjukvård som inte kan vänta tills du kommer hem igen, men i de flesta fall måste du betala hela kostnaden själv. Undantaget är om du är folkbokförd eller kommer från ett land som Sverige har ett speciellt sjukvårdsavtal med. Det gäller Algeriet, Australien, Chile, Israel, Turkiet, Quebec i Kanada och de brittiska öarna Isle of Man, Jersey och Guernsey. Om du kommer från något av dessa länder, kontakta motsvarigheten till Försäkringskassan i det landet för att få reda på vad som gäller dig. Du kan också kontakta oss så hjälper vi dig.
Tandvård när du studerar i Sverige
Om du kommer från ett land utanför EU/EES, Schweiz och Storbritannien måste du i de flesta fall betala hela kostnaden för tandvården själv. Undantagen är om du kommer från Isle of Man, Jersey, Guernsey och Quebec i Kanada. Om du kommer från något av dessa länder, kontakta motsvarigheten till Försäkringskassan i det landet för att få reda på vad som gäller dig. Du kan också kontakta oss så hjälper vi dig
Frågor och svar
Vilka uppgifter behöver jag lämna till Försäkringskassan när jag studerar i Sverige?
Du lämnar uppgifterna i e‑tjänsten. Där kan du också ladda upp bilagor.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan använda Mina sidor kan du lämna uppgifterna på blankett.
5456 Uppgifter vid flytt till eller arbete i Sverige
 Pdf, 861 kB.
Om du har flyttat till Sverige
och är doktorand och får utbildningsbidrag ska du skicka in intyg om utbildningsbidrag
från ett land inom EU/EES, från Schweiz eller Storbritannien ska du skicka in ett skriftligt underlag från en myndighet i det landet som visar att du omfattas, eller inte längre omfattas, av socialförsäkringslagstiftningen där
och får eller har fått ersättning från ett annat land inom EU/EES, Schweiz eller Storbritannien ska du skicka in ett skriftligt underlag från en myndighet i det landet som visar om du omfattas av socialförsäkringslagstiftningen där och vilken ersättning du får eller har fått
och behöver uppehållstillstånd eller arbetstillstånd i Sverige ska du skicka in kopior av alla tillstånd du har fått
och får arbetslöshetsersättning från ett land inom EU/EES eller Schweiz ska du skicka in ett intyg som styrker det.
        Relaterade länkar
    
Mer information om studier i Sverige
Study in Sweden (studyinsweden.se)
 Länk till annan webbplats, öppnas i nytt fönster.
Nordiskt samarbete (norden.org/sv)
 Länk till annan webbplats, öppnas i nytt fönster.
Information om vaccination mot covid‑19 i Sverige finns på 1177 (1177.se)
 Länk till annan webbplats, öppnas i nytt fönster.
Senast uppdaterad 
25 februari 2025