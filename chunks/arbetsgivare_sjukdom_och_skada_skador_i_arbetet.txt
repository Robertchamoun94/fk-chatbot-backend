Skador i arbetet - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Skador i arbetet
Om en medarbetare skadar sig på arbetsplatsen ska du anmäla det som en arbetsskada. Du ska också anmäla en skada som händer på vägen till eller från jobbet. När du anmäler skadan varken bekräftar du att skadan har hänt eller tar på dig ansvaret för skadan.
Vad är en arbetsskada?
En skada eller sjukdom som har uppkommit på grund av olycksfall eller på annat sätt orsakats av jobbet.
En skada som har inträffat på väg till eller från jobbet.
En smittsam sjukdom som har uppkommit på grund av smitta i vissa typer av arbeten. Till exempel vid sjukvårdsinrättning eller annat arbete med att behandla, vårda eller ta hand om personer som är smittförande.
En smittsam sjukdom som klassas som samhällsfarlig och har uppstått på jobbet.
Hur anmäler jag en arbetsskada?
Ta reda på vad som har hänt och gör en anmälan till Försäkringskassan så fort som möjligt. Om din arbetsplats har ett skyddsombud ska du samråda om arbetsskadeanmälan och ge ombudet en kopia av denna.
När du har anmält skadan får medarbetaren ett brev som bekräftar att du har gjort anmälan. I brevet finns information om arbetsskadeförsäkringen. 
Anmäl arbetsskada (anmalarbetsskada.se)
 Länk till annan webbplats, öppnas i nytt fönster.
Anmäl arbetsskadan
Du behöver anmäla skador som uppstår eller orsakas av jobbet. Det gäller också skador som sker till eller från arbetsplatsen. Att du anmäler skadan innebär inte att du bekräftar att skadan har hänt eller att du tar på dig ansvaret.
Även om du själv inte såg vad som hände, eller om du och din medarbetare är oense om det som har hänt, ska du ändå göra en anmälan. Det är Försäkringskassan som bedömer om skadan ska klassas som en arbetsskada eller inte.
En arbetsgivare som inte anmäler en arbetsskada kan få böter för det. 
Har medarbetaren rätt till ersättning?
Medarbetaren kan ha rätt till ersättning från arbetsskadeförsäkringen. I arbetsskadeguiden kan ni ta reda på om hen har rätt till det eller andra ersättningar genom kollektivavtal.
Medarbetaren kan också kontakta Afa-försäkring för att få veta om hen har rätt till ersättning från dem.
Arbetsskadeguiden - Arbetsskadeguiden
 Länk till annan webbplats, öppnas i nytt fönster.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Ska jag betala sjuklön när min medarbetare har fått en arbetsskada?
Ja. Om medarbetaren blir sjukskriven på grund av skadan, betalar du som arbetsgivare sjuklön de 14 första dagarna. Därefter ska medarbetaren ansöka om sjukpenning som vanligt vid sjukfrånvaro.
Om jag gjort en anmälan på fel medarbetare, hur gör jag då?
Gör en ny anmälan för den medarbetaren som skadan gäller. Meddela den medarbetare som du gjort den felaktiga anmälan för eftersom hen har fått ett bekräftelsebrev. Ring Försäkringskassan och meddela att det har blivit fel.
En medarbetare har skadat sig vid hemarbete? Ska jag anmäla arbetsskada?
Ja, du ska anmäla arbetsskada om din medarbetare skadat sig vid hemarbete.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Senast uppdaterad 
28 oktober 2024