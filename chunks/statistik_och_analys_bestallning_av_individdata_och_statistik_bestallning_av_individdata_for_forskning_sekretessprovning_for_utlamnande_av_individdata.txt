Sekretessprövning för utlämnande av individdata - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sekretessprövning för utlämnande av individdata
Inför varje utlämnande av individdata genomför Försäkringskassan en sekretessprövning. Där utreder vi om det finns juridiskt stöd för att bryta sekretessen.
Uppgifter om enskilda personer och företag som förekommer inom Försäkringskassans statistikverksamhet omfattas av absolut sekretess enligt 24 kapitlet 8§ Offentlighets- och sekretesslag (2009:400):
Offentlighets- och sekretesslagen (2009:400)(riksdagen.se)
 Länk till annan webbplats, öppnas i nytt fönster.
Det finns dock undantag som tillåter Försäkringskassan att lämna ut uppgifter som behövs för forskningsändamål. Här går vi igenom viktiga aspekter som ligger till grund för sekretessprövningen.
Försäkringskassans bedömning
Utifrån det inskickade underlaget från projektet tittar Försäkringskassan på följande delar och gör en bedömning om efterfrågade uppgifter kan lämnas ut.
Sekretess
Försäkringskassan utreder om det finns stöd för att bryta sekretessen och lämna ut de begärda uppgifterna genom att bedöma om något av undantagen i 24 kapitlet 8 § tredje stycket OSL är tillämpligt. En förutsättning är att de utlämnande uppgifterna omfattas av ett lika starkt sekretesskydd hos mottagaren. Genom 11 kapitlet 3 § OSL förs sekretessen över till den mottagande forskningsverksamheten givet att den är hos en annan myndighet.
Förbehåll
Ett utlämnande till privata aktörer kan vara möjligt för forskningsändamål om Försäkringskassan tecknar sekretessförbehåll med varje enskild användare. I förbehållet ska det framgå att materialet ska förstöras när projektet är färdigt, alternativt senast ett visst datum. Användarna blir då personligt ansvariga för att uppgifterna hanteras korrekt och raderas enligt överenskommelse.
Uppgifter som omfattas av sekretess lämnas inte ut till privatpersoner, inte ens med sekretessförbehåll.
Om du som beställare är osäker på vilket sekretesskydd som uppgifterna kommer omfattas av hos er bör du kontakta ditt dataskyddsombud eller jurist innan du skickar in din beställning.
Skada och men-prövning
Försäkringskassan prövar om uppgifter kan röjas utan att den enskilde eller någon närstående lider skada eller men enligt 24 kapitlet 8 § första stycket OSL. Om individdatauppgifterna får samma sekretesskydd efter utlämnande till projektet anses det inte innebära någon risk för skada eller men.
Behandling i strid med GDPR eller etikprövningslagen
Försäkringskassan prövar om det finns en risk för att uppgifterna, enligt 21 kapitlet 7 § OSL, efter ett utlämnande kan komma att behandlas i strid med
dataskyddsförordningen (GDPR)
lagen (2018:218) med kompletterande bestämmelser till EU:s dataskyddsförordning
6 § etikprövningslagen.
Prövningen omfattar exempelvis en bedömning av om behandlingen lever upp till dataskyddsförordningens krav på personuppgiftsminimering enligt artikel 5.1 c. Uppgifterna ska vara ändamålsenliga, relevanta och inte för omfattande för ändamålet. Om uppdraget också omfattar uppgifter som inhämtats från individen ska den ha fått information enligt dataskyddsförordningen artikel 13.
Stöd för att behandla känsliga personuppgifter
En godkänd etikansökan är en förutsättning för att ett forskningsprojekt som omfattar känsliga personuppgifter ska kunna få ut uppgifter från Försäkringskassan. Om forskningsprojektet inte kan motivera hur de har stöd för de efterfrågade uppgifterna kan det vara aktuellt att göra en ändringsansökan till Etikprövningsmyndigheten.
Vad tittar Försäkringskassan efter i etikansökan
Beslutsprocessen
Inför sekretessprövningen har handläggaren och beställaren en fortlöpande dialog för att fastställa vad som efterfrågas och att stöd finns för att uppgifterna ska kunna lämnas ut.
När handläggaren och beställaren är överens om vad uppdraget omfattar sammanfattar handläggaren uppdraget i en sekretessprövning och drar ärendet för beslutsfattaren.
Senast uppdaterad 
24 juni 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)