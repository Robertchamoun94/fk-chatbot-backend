Assistansersättning för vuxna - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Assistansersättning för vuxna
Du som har omfattande hjälpbehov kan få personlig assistans. Det gäller om du i genomsnitt behöver hjälp mer än 20 timmar i veckan, med så kallade grundläggande behov. Assistansersättning är pengar för att betala din assistans.
Om du har hjälpbehov i mindre än 20 timmar per vecka, så ska du i stället vända dig till din kommun.
På den här sidan
        Letade du efter något annat?
    
Assistansersättning för barn
Om du redan har assistansersättning
Försäkringskassans vägledning 2003:6 Assistansersättning
 Pdf, 2 MB.
Kan jag få assistansersättning?
 
Du kan ha rätt till assistansersättning från Försäkringskassan om det här stämmer in på dig:
 
 
Du har en funktionsnedsättning som ingår i LSS
 
 
 
Du behöver hjälp mer än 20 timmar per vecka för grundläggande behov
 
 
 
Du bor i Sverige
 
 
 
Du är 65 år eller yngre
 
 
Hur mycket kan jag få?
Assistansersättning är pengar som du kan få för att betala när du får stöd av en personlig assistent.
Vi utreder och bedömer vilka behov du har, och om vi bedömer att du har rätt till ersättning så räknar vi ihop dina behov och beviljar dig ett visst antal timmar.
Själva ersättningen är oftast ett så kallat schablonbelopp som vi betalar ut per timme. Schablonbeloppet ändras varje år.
Se aktuella belopp för ersättning per timme
Gör så här för att ansöka
 
Steg
 1
 
Skaffa ett läkarutlåtande
 
Försäkringskassan kommer att behöva ett läkarutlåtande, där din läkare beskriver din funktionsnedsättning och hur den påverkar dig. När du varit hos läkaren ser de oftast till att skicka utlåtandet även till oss.
Steg
 2
 
Förbered din ansökan
 
Innan du ansöker är det bra om du funderar över vilken hjälp du behöver utifrån din funktionsnedsättning. Det kan du sedan bifoga som en bilaga när du ansöker.
Skriv i så fall ner vad du behöver hjälp med och på vilket sätt, till exempel praktisk hjälp med vissa saker eller muntliga instruktioner. Skriv också gärna hur lång tid det tar att hjälpa dig, och hur ofta du behöver hjälpen.
Steg
 3
 
Ansök
 
            
                Ansök om assistansersättning
            
            
 Till e-tjänsten
Behöver du ansöka på blankett?
3062 Ansök om assistansersättning
 Pdf, 785 kB.
Steg
 4
 
Vänta på information från oss
 
När vi börjar utreda din ansökan kontaktar vi dig för att du ska få den information du behöver om utredningen. Du får även möjlighet att ställa frågor.
Det tar normalt runt 5 månader att få ett beslut efter att du skickat in ansökan.
Hur du kan förbereda dig inför utredningen
Under utredningen kommer din handläggare att fråga om det som kallas grundläggande behov. Frågorna kommer att handla om bland annat hur lång tid, på vilket sätt och hur ofta du behöver hjälp. Om du har berättat om det i din ansökan så pratar vi utifrån det som du har skrivit där.
Eftersom assistansersättning beviljas för behov som är privata och integritetsnära, så behöver du vara förberedd på att samtalet kommer att handla om det.
Se guide om grundläggande behov
Om du har assistans innan du fått beslut
Om du har fått personlig assistans innan beslutet är klart ska du redovisa assistansen till Försäkringskassan under tiden som vi handlägger din ansökan.
Du redovisar assistansen genom att lämna in
dokument om dina assistenters anställning
tidsredovisningar
räkningar.
Om du ska köpa assistans ska du dessutom lämna in ett avtal mellan dig och din anordnare.
Försäkringskassan måste få redovisningen senast den 5:e i andra månaden efter den månad som du började få assistans.
Så redovisar du din assistans
Steg
 5
 
Välj hur din assistans ska anordnas
 
Om du blir beviljad assistansersättning så kan du välja mellan att anställa dina assistenter själv, eller att anlita en anordnare. Anordnaren kan vara din kommun eller en privat anordnare.
Köpa assistans från assistansanordnare
Vara arbetsgivare för egna assistenter
Frågor och svar
 
 
Kan jag få personlig assistans när jag är i skola eller i daglig verksamhet?
 
 
Kan jag få assistansersättning för sjukvård?
 
 
Hur länge gäller ett beslut om assistansersättning?
 
 
Kan min make, sambo eller någon annan anhörig vara min personliga assistent?
 
 
Hjälpte den här sidan dig?
 
Ja
 
Nej
 
 
 
Senast uppdaterad 
17 juni 2025