Momentums projektledning har ordet - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Momentums projektledning har ordet
Här berättar vi om hur arbetet i projektet går framåt.
Sommarhälsning från projekt Momentum – ett händelserikt år fyllt av kunskap och samarbete
17 juni 2025
Nu närmar sig sommaren och ledighet med stormsteg och det är dags att summera det gångna året inom projekt Momentum.
Vi har under året haft förmånen att träffa engagerade arbetsgivare runtom i landet i våra regionala forum. Dessa möten har gett oss värdefulla insikter i hur vi tillsammans kan främja ett hållbart arbetsliv.
En viktig del av vårt arbete har varit att knyta kontakter med andra myndigheter och sakkunniga inom området. Genom att samla och dela kunskap breddar vi perspektiven och bygger en starkare plattform för att skapa hållbara arbetsmiljöer.
Här vill jag tipsa om Arbetsmiljöverkets rapport som kom den 11 juni:
Fler anmäler att de blir sjuka av jobbet (av.se)
 Länk till annan webbplats, öppnas i nytt fönster.
Nu är sommaren här och det är dags för vila och återhämtning. Under hösten kommer vi tillbaka med nya initiativ och material för att fortsätta vårt viktiga arbete.
Med detta vill jag önska er alla Glad Midsommar!
Monica Sjögerud, projektledare
Gör vardagsnytta av nyheterna
6 maj 2025
Med vårens ljusare tider kommer också en intensiv period för vårt projekt. Just nu arbetar vi med att forma och producera material som vi kommer att dela på vår projektsida under hösten 2025 och våren 2026. Vi är verkligen på gång och ser fram emot att kunna bidra till ett mer hållbart arbetsliv.
I år har vi redan genomfört flera viktiga aktiviteter. Ett regionalt forum där Folkhälsomyndigheten gav värdefulla tips om implementering, särskilt deras metod för att föra nyheter till vardagsnytta, har varit en av höjdpunkterna. Ta gärna del av deras material.
Checklista för implementering med kvalitet – Från nyhet till vardagsnytta – om implementeringens mödosamma konst (folkhalsomyndigheten.se)
 Länk till annan webbplats, öppnas i nytt fönster.
Våren bjöd på ett webbinarium med Christina Björklund, docent och forskare vid Karolinska Institutet. Föreläsningen var mycket uppskattad och i slutet av augusti kommer vi att publicera en inspelning av detta tillfälle på vår projektsida. Vi uppmanar dig som jobbar som chef att ta del av den, tillsammans med vårt dialogmaterial för fortsatta samtal i din ledningsgrupp.
Vi följer även upp aktuella utvärderingar och rapporter, som den från Institutet för stressmedicin, där man belyser de hinder som arbetsgivare står inför när det gäller att skapa en balanserad arbetsmiljö.
Ny rapport om Hinder för verksamma åtgärder för organisatorisk och social arbetsmiljö – Institutet för stressmedicin (vgregion.se)
 Länk till annan webbplats, öppnas i nytt fönster.
På kommande regionala forum i maj kommer vi att prata om utmaningar i arbetet med OSA (organisatorisk och social arbetsmiljö) tillsammans med Ulrich Stoetzer från Arbetsmiljöverket.
Det är en spännande och lärorik tid för oss alla, och vi ser fram emot att fortsätta driva samtalen och initiativen för ett hållbart arbetsliv. Hör gärna av dig till någon av oss i projektet om du vill veta mer och håll utkik efter våra uppdateringar.
Monica Sjögerud, projektledare
Viktigt med stöd från ledningen!
24 januari 2025
Tiden går fort när man har roligt och vi börjar närma oss vårt andra år för projekt Momentum. Ett år som innehåller allt ifrån planering och möten till erfarenhetsutbyte utanför landets gränser.
Just nu planerar vi inför årets regionala forum. Första träffen sker den 5 februari då Folkhälsomyndigheten gästar oss för att prata om en metod för implementering. Ett efterfrågat ämne som vi alla ser fram emot.
En viktig del för att lyckas med att implementera nya arbetssätt och metoder är att det finns stöd från ledningen. Av det skälet bjuder vår generaldirektör, Nils Öberg, in högre chefer hos de arbetsgivare som deltar i våra regionala forum till ett webbinarium den 13 mars. Genom webbinariet vill han lägga grunden för fortsatt dialog hos de medverkande arbetsgivarna med fokus på hur vi kan främja psykisk hälsa och skapa hållbara arbetsplatser.
Annat som pågår inom projektet är att fundera på hur vi kan samla den kunskap som vi får till oss för att i nästa steg sprida den till fler. Bland annat har arbetet med att skapa webbutbildningar börjat ta fart.
Som sagt, mycket pågår och jag ser fram emot en spännande vår. Hör gärna av dig till oss i projektet om du vill veta mer.
hallbartarbetsliv@forsakringskassan.se
Monica Sjögerud, projektledare
Fin start för Momentum
13 december 2024
Nu är projekt Momentum i full gång. Sedan arbetet startade i maj har de sex regionala forumen kommit igång och vi har hunnit träffas två gånger. Det är många som har deltagit och det har varit inspirerande föreläsningar, goda dialoger och givande erfarenhetsutbyten.
Vår nationella kunskapsgrupp har också haft sina första möten och vi har kunnat konstatera att det verkligen finns mycket relevant kunskap på det här området hos de aktörer som deltar. Det här kommer att visa sig genom till exempel föreläsningar vid de regionala forumen under 2025.
Vi ser att ämnet stressrelaterad psykisk ohälsa är högaktuellt och att det berör. Projektet har uppmärksammats i media, i till exempel lokala nyhetssändningar i både radio och tv. Om du vill ta del av Försäkringskassans senaste rapporter i ämnet kan vi tipsa om bland annat:
Psykisk ohälsa i dagens arbetsliv (Försäkringskassans lägesrapport 2024:1)
 Pdf, 772 kB, öppnas i nytt fönster.
Stöd tillbaka i arbete – en enkätundersökning om sjukskrivnas upplevelser av stöd från arbetsgivare, hälso- och sjukvården och Försäkringskassan
 Pdf, 697 kB, öppnas i nytt fönster.
Nu stannar vi upp för en skön och avkopplande ledighet så ses vi 2025.
God jul och gott nytt år önskar projektledningen!
Senast uppdaterad 
17 juni 2025