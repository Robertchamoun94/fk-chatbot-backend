Sjuk en längre tid – så funkar det - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjuk en längre tid – så funkar det
Reglerna för sjukpenning är olika beroende på hur länge du är sjuk. Här får du veta vad som gäller under olika perioder och vilket stöd du kan få.
På den här sidan
Hur länge kan man få sjukpenning?
Hur länge du kan få sjukpenning beror på vad du gör när du inte är sjuk.
Är anställd
Din arbetsgivare har ansvar för att hjälpa dig tillbaka till jobbet. Till exempel kan du behöva kortare dagar eller andra arbetsuppgifter, antingen under en tid eller permanent. Arbetsgivaren ska också göra en plan för din rehabilitering.
Vi bedömer löpande om du fortfarande kan få sjukpenning. Reglerna är olika beroende på hur länge du är sjuk:
Under de första 3 månaderna (90 dagar) har du rätt till sjukpenning om du inte kan jobba med det du brukar, eller med något annat hos din arbetsgivare.
När de 3 första månaderna har gått kan du bara fortsätta få sjukpenning om du inte kan jobba med något alls hos din arbetsgivare.
När du har haft sjukpenning i 6 månader (180 dagar) kan du bara fortsätta få sjukpenning om du inte kan jobba med något alls på hela den vanliga arbetsmarknaden.
Det finns fall när vi bedömer på ett annat sätt efter 6 månader. Hör av dig till din handläggare om vad som gäller för dig.
Rehabiliteringskedjan
Har eget företag
Vi bedömer löpande om du fortfarande kan få sjukpenning. Reglerna är olika beroende på hur länge du är sjuk:
De första 6 månaderna (180 dagar) har du rätt till sjukpenning om du inte kan jobba med dina vanliga arbetsuppgifter.
När du har haft sjukpenning i 6 månader kan du bara fortsätta få sjukpenning om du inte kan jobba med något alls på hela den vanliga arbetsmarknaden.
Det finns fall när vi bedömer på ett annat sätt efter 6 månader för dig som har eget företag. Hör av dig till din handläggare om vad som gäller för dig.
Rehabiliteringskedjan
Söker jobb
Vi bedömer löpande om du fortfarande kan få sjukpenning. Du kan bara få sjukpenning om du är för sjuk för att ta något arbete alls på hela arbetsmarknaden. Det gäller redan från din första sjukdag.
Är föräldraledig
Vi bedömer löpande om du kan fortsätta få sjukpenning. Hör av dig till din handläggare om du vill veta vad som gäller för dig.
Sjukpenningen blir lägre efter 1 år
När du har haft sjukpenning i 1 år (364 dagar) får du lägre ersättning. Då går vanligtvis sjukpenningen från att vara 80 procent av din sjukpenninggrundande inkomst (SGI), till att vara 75 procent av din SGI.
Om du har en allvarlig sjukdom
Du som har en allvarlig sjukdom kan ha rätt att behålla samma nivå av sjukpenning även om du har varit sjuk mer än 1 år. I så fall fortsätter du att få 80 procent av din SGI.
Begreppet allvarlig sjukdom (Rättsligt ställningstagande 2025:03)
 Pdf, 245 kB.
Pdf, öppnas i nytt fönster.
Stöd för att komma tillbaka till arbete
Du som inte kan gå tillbaka till jobbet eller till att söka jobb på grund av din sjukdom, kan få rehabilitering från Arbetsförmedlingen. Till exempel kan du få yrkesvägledning eller arbetsträning. Då kan du få så kallad rehabiliteringspenning från Försäkringskassan. Beloppet är samma som sjukpenningen.
Om du inte kan få sjukpenning längre så erbjuder vi dig ett möte med Arbetsförmedlingen. Med på mötet är din handläggare från Försäkringskassan och en arbetsförmedlare.
& 
                        Från sjukförsäkring till arbetsliv
                    
1 minut
Du kan bli erbjuden ett möte med Arbetsförmedlingen om du riskerar att inte längre få sjukpenning eller att få avslag på din ansökan om sjuk- eller aktivitetsersättning. 
Om du söker nytt jobb när du är sjukskriven från ditt vanliga arbete
Du som är anställd eller har eget företag kan söka nytt jobb samtidigt som du är sjukskriven de första 6 månaderna. Det gäller om du vet redan i början att du inte kommer att kunna gå tillbaka till ditt vanliga jobb, men att du skulle kunna jobba någon annanstans.
Vi bedömer om och hur länge du kan fortsätta få sjukpenning medan du söker nytt jobb. Berätta därför för din handläggare redan innan du börjar söka.
Om du aldrig mer kan jobba heltid, eller jobba alls
Om du bara kan jobba deltid resten av arbetslivet, eller inte jobba alls, så kan du ansöka om sjukersättning i stället för sjukpenning. Sjukersättning hette förut förtidspension eller sjukpension.
Sjukpenning – pengar under 
en viss tid
 medan du är sjuk eller skadad. Målet är att du ska kunna komma tillbaka till jobb igen, till exempel med rehabilitering och anpassningar.
Sjukersättning – pengar när du är sjuk, skadad eller har en funktionsnedsättning som kommer att finnas kvar 
resten av arbetslivet
. Till för dig som aldrig mer kan jobba eller jobba heltid, även om du får rehabilitering eller tar ett anpassat arbete.
Sjukersättning resten av arbetslivet (sjukpension)
Är du mellan 19 och 29 år, och kommer att kunna jobba eller jobba heltid längre fram även fast du inte kan det just nu? Då kan du ansöka om aktivitetsersättning.
Aktivitetsersättning för unga under 30
        Letade du efter något annat?
    
Du har sjukpenning och vill ändra något
Senast uppdaterad 
18 juni 2025