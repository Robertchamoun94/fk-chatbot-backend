Jobba som it-trainee - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba som it-trainee
Här får du veta mer om vårt it traineeprogram och hur det är att jobba som trainee på Försäkringskassan. Under 2024 kan vi tyvärr inte ta emot it‑traineer. När vi rekryterar igen hittar du länkar till lediga traineetjänster på sidan.
& 
                        Möt Farhan it-trainee på Försäkringskassan
                    
1 minut
”Det som förvånade mig i början är att Försäkringskassan är så stort och har så mycket teknik." Det säger Farhan som har jobbat som it-trainee på Försäkringskassan.
Om vårt it-traineeprogram
I över tio år har vi tagit emot fler än tvåhundra traineer. De flesta, hela 95 procent, har valt att stanna och utvecklas med oss. Det är vi mycket glada för.
Under 2025 rekryterar vi inte till vårt it-traineeprogram. Det tycker vi är tråkigt då varje trainee är viktig för oss. Självklart hittar du länkar till lediga traineetjänster på den här sidan så snart vi kan starta programmet igen.
När vi startar antagningen till ett nytt program igen behöver du som är intresserad av att söka uppfylla ett av kraven nedan:
Du har avslutat en akademisk utbildning inom it. Vi kräver inte att du har tagit ut din examen.
Du har en examen inom it från 2 årig yrkeshögskola
Om vår IT-avdelning
Försäkringskassan har en av Sveriges största it-avdelningar med över 1 200 medarbetare. Vi finns i Sundsvall, Kalix, Luleå, Söderhamn, Stockholm, Göteborg, Karlskrona och Trelleborg.
Vi hanterar 54 it‑tjänster som i sin tur består av fler än 200 olika delsystem och produkter. Varje år hanterar vi 640 miljarder kronor i utbetalningar, 39 miljoner besökare i våra inloggade tjänster och 150  miljoner samtal och digitala interaktioner. Vi sköter driften av fler än 14 500 servrar, 6 000 terabyte data och 20 000 it‑arbetsplatser.
Så här är det att vara it‑trainee
& 
                        Om it-traineeprogrammet
                    
1 minut
Gemensam introduktion
Programmet pågår i sex månader. Vi inleder med en introduktionsmånad i Sundsvall, oavsett vilken ort du kommer arbeta på.
Det blir en rolig och innehållsrik månad präglad av gemenskap och samvaro. Du får möjlighet till kompetens‑ och karriärutveckling. Du träffar kollegor från hela myndigheten och får insyn i olika delar av vår verksamhet. Det ger dig förståelse för Försäkringskassan i stort, men fokus ligger på IT‑avdelningens uppdrag.
Du lär dig om våra system och plattformar, vårt arbetssätt, kulturen vi eftersträvar och inte minst om utveckling och drift av Försäkringskassans IT‑tjänster. Kontaktnätet växer och du får teoretisk och praktisk kunskap om it‑tjänsteutveckling och en bred bas att stå på i ditt fortsatta arbete på Försäkringskassan.
Vi betalar resor och boende för dig som har din traineeplats på en annan ort än Sundsvall.
Praktisk erfarenhet i team
Efter introduktionsmånaden börjar du på din tilltänkta enhet och fortsätter att utvecklas tillsammans med ditt blivande team. Du slussas in i enhetens uppdrag och arbetsuppgifter samtidigt som du lär känna kollegorna i teamet. Självklart får du stöd och handledning av ditt team för att komma in i jobbet.
Kortare praktikperioder
Under traineetiden kan det bli aktuellt med praktik på andra områden eller team som du ska arbeta tillsammans med. Det ger dig även möjlighet att bygga och utvidga ditt kontaktnät. Kundbehov, handläggning, utveckling, drift, relationen med externa parter – hos oss sitter alla delar ihop och ju mer vi förstår av helheten desto bättre resultat kan vi åstadkomma tillsammans.
Utveckling och gemenskap
Traineegruppen träffas löpande under programmets gång för kortare föreläsningar, kurser och studiebesök runt om i organisationen. Gemenskapen blir stark och ni lär och utvecklas tillsammans.
Vi jobbar med hälsa, träning och samarbetsfrågor för att utvecklas som grupp och må bra tillsammans.
Efter traineeprogrammet
Du är provanställd under traineeprogrammet. Mot slutet av programmet stämmer vi av förutsättningar och intresse för fortsatt anställning. Hos oss finns många möjligheter. Du kan byta jobb på jobbet hela livet och ständigt fortsätta att utmanas, utvecklas och bidra till vår verksamhet.
Frågor om traineeprogrammet
Har du frågor om it‑traineeprogrammet kan du kontakta oss på 
traineeprogram@forsakringskassan.se
Vårt it‑traineeprogram är bara början, så var beredd på en spännande karriär!
        Relaterade länkar
    
Jobba med it hos oss
Systemutvecklare? Ta Sveriges viktigaste it-jobb
It-tekniker? Ta Sveriges viktigaste it-jobb
Jobba på Försäkringskassan
Träffa våra medarbetare
Lediga jobb
Senast uppdaterad 
30 juni 2025