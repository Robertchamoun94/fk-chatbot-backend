Rehabiliteringstjänster som ger rätt till bidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Rehabiliteringstjänster som ger rätt till bidrag
Den arbetsgivare som anlitar ditt företag kan få bidrag för arbetsplatsinriktade rehabiliteringsinsatser som gäller en enskild medarbetare.
Insatserna kan till exempel vara att utreda en medarbetares ohälsa och se vilket stöd hen behöver. Vid psykisk ohälsa kan det innebära anpassning av arbetsuppgifter eller stödsamtal. Vid fysiska besvär kan hen behöva hjälp av en ergonom eller en arbetsterapeut för att anpassa arbetsplatsen eller arbetsutrustningen. Arbetsgivaren kan också behöva hjälp med att ta fram en plan för återgång i arbete för en sjukskriven medarbetare.
Insatserna får bara gälla en enskild medarbetare, inte en grupp.
Den som utför tjänsten måste uppfylla kompetenskraven inom områdena medicin, rehabilitering, arbetsorganisation, beteendevetenskap, ergonomi, hälsovetenskap eller teknik. Hen måste också ha kunskap om förhållandena på medarbetarens arbetsplats och om arbetsgivarens skyldighet att bedriva ett systematiskt arbetsmiljöarbete enligt arbetsmiljölagen.
Vad ingår i arbetsplatsinriktat rehabiliteringsstöd?
I arbetsplatsinriktat rehabiliteringsstöd ingår att
utreda medarbetarens ohälsa
utreda medarbetarens behov för att kunna vara kvar eller komma tillbaka till jobbet
göra en planering för medarbetares återgång i arbete vid sjukskrivning
ha stödsamtal för att en medarbetare ska kunna vara kvar eller komma tillbaka till jobbet
anlita en rehabiliteringsledare, rehabiliteringskoordinator eller motsvarande funktion för att utreda, planera, genomföra eller följa upp arbetsplatsinriktade rehabiliteringsåtgärder för en medarbetare
anpassa en medarbetares arbetsplats, arbetsuppgifter eller arbetstider
se över medarbetarens arbetshjälpmedel eller ändrad arbetsteknik.
Vad ingår inte i arbetsplatsinriktat rehabiliteringsstöd?
I arbetsplatsinriktat rehabiliteringsstöd ingår inte
medicinsk eller annan behandling, exempelvis besök hos naprapat eller sjukgymnast
hälsofrämjande insatser, till exempel friskvård, gruppgymnastik, rökavvänjningskurs eller viktminskningsprogram
screeningverktyg för att identifiera ohälsa på företag generellt
utveckling av organisation, grupper eller medarbetare
ledarskapsutbildningar
coachande aktiviteter för chefer, grupper eller liknande
föreläsningar.
        Relaterade länkar
    
Externa länkar
Förordning om arbetsplatsinriktat rehabiliteringsstöd (riksdagen.se)
 Länk till annan webbplats, öppnas i nytt fönster.
Senast uppdaterad 
25 juni 2025