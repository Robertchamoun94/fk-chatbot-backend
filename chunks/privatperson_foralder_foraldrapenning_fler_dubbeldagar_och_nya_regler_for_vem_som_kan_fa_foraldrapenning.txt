Fler dubbeldagar och nya regler för vem som kan få föräldrapenning - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Fler dubbeldagar och nya regler för vem som kan få föräldrapenning
Från och med 1 juli 2024 ökar antalet dubbeldagar, och dubbeldagarna går att ta ut fram till att barnet blir 15 månader. Samtidigt kan föräldrar föra över dagar med föräldrapenning till fler personer än bara barnets vårdnadshavare eller bonusförälder. De nya reglerna gäller även för barn födda innan den 1 juli 2024.
Det går inte att ta ut föräldrapenningdagar och dubbeldagar enligt de nya reglerna innan den 1 juli och sedan ansöka i efterhand.
Mer information om hur du ansöker om föräldrapenning och dubbeldagar:
Föräldrapenning
Antalet dubbeldagar ökar och kan tas ut tills barnet blir 15 månader
Föräldrar till barn som är yngre än 15 månader kan ta ut upp till 60 så kallade dubbeldagar, alltså dagar då de är föräldralediga tillsammans och båda får föräldrapenning. Tidigare var antalet dubbeldagar 30 stycken, och de kunde bara tas ut fram tills barnets 1-årsdag.
Det är bara dubbeldagarna som blir fler den 1 juli, inte det totala antalet dagar med föräldrapenning. Antalet dagar som är reserverade för den ena föräldern ändras inte heller.
När föräldrar tar ut en dubbeldag räknas det som två dagar med föräldrapenning, eftersom båda föräldrarna tar ut varsin dag samtidigt. Om ni tar ut 20 dubbeldagar har ni alltså utnyttjat 40 dagar med föräldrapenning.
Hur många dubbeldagar har vi för vårt barn?
Hur många dubbeldagar som kommer att finnas för ditt barn beror på hur många dubbeldagar ni redan har tagit ut, och hur gammal ditt barn är när reglerna börjar gälla.
Om ditt barn är fött före den 1 april 2023
Om ditt barn är fött före den 1 april 2023 kommer du inte att få några nya dubbeldagar eftersom barnet hinner bli 15 månader innan 1 juli 2024.
Det nya antalet dubbeldagar syns i Min föräldrapenning
Du kan logga in och se hur många dubbeldagar som finns för ditt barn:
            
                Min föräldrapenning
            
            
 Till e-tjänsten
Du kan föra över föräldrapenning till andra personer än barnets vårdnadshavare eller bonusförälder
Från och med 1 juli 2024 kan du också föra över högst 45 av dina föräldrapenningdagar till någon som inte är din sambo eller barnets vårdnadshavare. Om du är ensam vårdnadshavare kan du föra över 90 dagar per barn.
Du kommer även fortsättningsvis att kunna föra av över alla dagar, förutom de reserverade dagarna, till barnets andra vårdnadshavare eller till din sambo.
Den du för över dagar till måste vara försäkrad i Sverige.
Försäkrad i Sverige
Hen får inte arbeta, söka arbete eller studera under tiden som hen får föräldrapenning.
Ersättningen som personen får baseras på hens egen sjukpenninggrundande inkomst (SGI). Det betyder att vi räknar ut hens föräldrapenning utifrån hur mycket hen tjänar per år.
Även pensionärer och andra som inte har någon SGI kan få föräldrapenning.
Du kan inte föra över de föräldrapenningdagar som är reserverade för den andra föräldern.
Frågor och svar
Jag har fört över föräldrapenningdagar till barnets andra förälder. Kan jag ta tillbaka dem och sen föra över dagar till någon annan?
Ja, du kan ta tillbaka dagar som du fört över och som Försäkringskassan inte betalat ut föräldrapenning för. När dagarna är tillbaka hos dig kan du föra över dem till någon annan än barnets förälder.
Kan de dagar som jag har fört över till en annan person användas som dubbeldagar?
Ja, de dagar som du fört över till en annan person kan användas som dubbeldagar.
Betyder de nya reglerna att vi får fler föräldrapenningdagar?
Nej, du får inte fler föräldrapenningdagar. Regeländringen innebär bara att du har möjlighet att använda fler föräldrapenningdagar som dubbeldagar, och att du kan föra över dagar till exempelvis en mor- eller farförälder.
Senast uppdaterad 
20 februari 2025