Förändringar i socialförsäkringen vid årsskiftet 2024/25 - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Förändringar i socialförsäkringen vid årsskiftet 2024/25
29 december 2024
Vid årsskiftet 2024/2025 träder ett flertal författnings­ändringar i kraft som påverkar socialförsäkringen – exempelvis höjs boendetillägget och barntillägget, det tillfälliga tilläggsbidraget för barnfamiljer med bostadsbidrag förlängs, men sänks, fler unga vuxna ska betala för tandvård och Skatteverket kommer att förse Försäkringskassan med vissa frånvarouppgifter.
Boendetillägget höjs
Boendetillägg är en ersättning man kan få om man har sjuk- och rehabiliteringspenning i särskilda fall. Ersättningsnivåerna inom boendetillägg, och där till hörande barntillägg, ska höjas från och med 1 januari 2025. Boendetillägget höjs med 1 700 kronor per månad för den som är ensamstående. 
I annat fall är beloppet 850 kronor.
Barntillägget höjs med 500 kronor per barn upp till tre barn. Boendetillägget ska minskas med 70 procent av den bidragsgrundande inkomst som överstiger 83 950 kronor. Den tidigare inkomstgränsen var 58 400 kronor.
Nu höjs sjuk- och rehabiliteringspenning i särskilda fall och boendetillägg (regeringen.se)
 Länk till annan webbplats, öppnas i nytt fönster.
Höjd sjuk- och rehabiliteringspenning i särskilda fall
Ersättningarna till personer med sjukpenning i särskilda fall och rehabiliteringspenning i särskilda fall höjs med 70 kronor per dag vid hel förmån från och med 1 januari 2025.
Nu höjs sjuk- och rehabiliteringspenning i särskilda fall och boendetillägg (regeringen.se)
 Länk till annan webbplats, öppnas i nytt fönster.
Sänkning av det tillfälliga tilläggsbidraget
Under pandemin infördes ett tillfälligt tilläggsbidrag som barnfamiljer med bostadsbidrag kan få. Idag får dessa barnfamiljer ett tilläggsbidrag på 40 procent av det preliminära bostadsbidraget. Från och med januari till och med juni 2025 sänks bidraget och kommer då istället att ligga på 25 procent av det preliminära bostadsbidraget. 
Senast den 20 januari 2025 får berörda barnfamiljerna ett brev om hur mycket pengar de kommer att få från och med januari 2025.
Försäkringskassan betalar ut det nya beloppet den 27 januari.
Tillfälligt tilläggsbidrag till barnfamiljer med bostadsbidrag
 Öppnas i nytt fönster.
Fler unga vuxna ska betala för tandvård
Vid årsskiftet träder en ny lagstiftning i kraft som innebär att fler unga vuxna ska betala när de går till tandläkaren. Idag är det gratis fram till det år en person fyller 24 år. 
Detta ändras nu och unga vuxna ska betala från och med det år de fyller 20 år.
Som betalande patienter får gruppen ett allmänt tandvårdsbidrag på 600 kronor per år. Bidraget går att spara till året därpå, vilket ger det dubbla det vill säga 1 200 kronor. I de flesta fall täcker det kostnaden för en basundersökning.
Ändrad åldersgräns för avgiftsfri tandvård (Proposition 2023/24:158) (riksdagen.se)
 Länk till annan webbplats, öppnas i nytt fönster.
Frånvarouppgifter från Skatteverket
Vid årsskiftet träder en ny lag i kraft som innebär att arbetsgivare varje månad ska redovisa uppgifter om anställdas frånvaro i samband med arbetsgivardeklarationen. Det gäller när medarbetaren har varit föräldraledig eller vabbat. Skatteverket lämnar sedan över dessa uppgifter till Försäkringskassan som kan använda dem i kontroller av utbetalningar.
För dig som ansöker om vab eller föräldrapenning är det ingen skillnad, du fyller i ansökan på samma sätt som förut.
Uppgifter som ska lämnas i samband med arbetsgivardeklarationen (regeringen.se)
 Länk till annan webbplats, öppnas i nytt fönster.
Mer myndighetssamverkan mot organiserad brottslighet
Ändring i förordningen (2016:775) om uppgiftsskyldighet vid samverkan mot viss organiserad brottslighet som innebär att även Trafikverket och Transportstyrelsen blir skyldiga att lämna uppgifter enligt lagen (2016:774) om uppgiftsskyldighet vid samverkan mot viss organiserad brottslighet. Ändringen träder i kraft 1 januari 2025.
Förordning om ändring i förordningen (2016:775) om uppgiftsskyldighet vid samverkan mot viss organiserad brottslighet
 Länk till annan webbplats, öppnas i nytt fönster.
Fördubblat bidrag för rehabiliteringsstöd till arbetsgivare
För att underlätta för arbetsgivare att ta sitt rehabiliteringsansvar och ta tillvara företagshälsovårdens expertresurser höjs bidraget för arbetsplatsinriktat rehabiliteringsstöd. Beloppet som kan betalas ut till en arbetsgivare, per arbetstagare och år, höjs från 10 000 till 20 000 kronor.
Regeringen fördubblar bidraget för rehabiliteringsstöd till arbetsgivare (regeringen.se)
 Länk till annan webbplats, öppnas i nytt fönster.
Halverat föräldraavdrag vid assistansersättning
När behovet av personlig assistans för ett barn bedöms räknas det hjälpbehov som en vårdnadshavare normalt sett ska tillgodose bort. Detta görs genom ett schablonavdrag, det så kallade föräldraavdraget. Från och med den 1 januari halveras föräldraavdraget. Uppdaterade belopp finns på Försäkringskassans webbplats från och med den 1 januari.
Assistansersättning för barn (forsakringskassan.se)
 Länk till annan webbplats, öppnas i nytt fönster.
Till pressmeddelanden