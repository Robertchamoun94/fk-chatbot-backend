Dagpenning för tjänstgöring i totalförsvaret - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Dagpenning för tjänstgöring i totalförsvaret
Dagpenning ersätter en del av inkomsten som du förlorar när du tjänstgör i totalförsvaret, och därför inte kan arbeta. I totalförsvaret ingår både det civila försvaret (civilplikten) och det militära försvaret, inklusive hemvärnet.
För tjänstgöring som ger rätt till dagpenning kan du även ha rätt till näringsbidrag, om du har ett eget företag:
Familjebidrag för tjänstgöring i totalförsvaret
Dagpenning är inte samma sak som den så kallade dagersättning som du får från den myndighet där du går grundutbildningen. Om du har frågor om dagersättningen kan du vända dig till den myndigheten.
Hur mycket får jag i dagpenning?
Dagpenningen är 90 procent av din inkomst, men högst 1 450 kronor per dag före skatt. Har du ingen eller mycket låg inkomst får du 130 kronor per dag.
Kontrollera att vi har rätt inkomstuppgifter genom att logga in på Mina sidor och gå till Min profil.
            
                Mina sidor
            
            
 Till e-tjänsten
Om uppgiften om din inkomst är högst 18 månader gammal och fortfarande aktuell, när du börjar din tjänstgöring behöver du inte göra något.
Uppdatera dina inkomstuppgifter för att få rätt belopp
Du behöver meddela oss senast dagen innan du börjar din tjänstgöring om:
Dina inkomstuppgifter inte stämmer längre.
Dina inkomstuppgifter är äldre än 18 månader.
Fyll i korrekta inkomstuppgifter:
            
                Anmäl inkomst och arbetstid för totalförsvarstjänstgöring
            
            
 Till e-tjänsten
Om du inte kan anmäla uppgifter via e-tjänsten, använd blankett:
5540 Inkomst och arbetstid
 Pdf, 852 kB.
För att få dagpenning behöver du bara lämna in aktuella uppgifter om din inkomst och arbetstid. Du behöver inte lämna in någon ansökan, Försäkringskassan får all information som behövs om din tjänstgöring från Försvarsmakten, Plikt- och prövningsverket eller den ansvariga myndigheten för civilplikt inom ditt verksamhetsområde.
Om du tjänstgör i en frivilligorganisation behöver du meddela organisationen vilken inkomst din dagpenning ska beräknas på. Ta med det beslut du får från Försäkringskassan till organisationen och visa upp det för att få rätt dagpenning.
När kommer pengarna?
Det finns inga fasta utbetalningsdagar för dagpenningen. Utbetalningarna görs löpande, men inte oftare än var fjortonde dag.
Innan du kan få någon utbetalning måste Försäkringskassan har fått information om din tjänstgöring från Försvarsmakten, Plikt‑ och prövningsverket eller den ansvariga myndigheten för civilplikt inom ditt verksamhetsområde. Om du har anmält en ny inkomst måste Försäkringskassan även fastställa den. Du kan få en tilläggsutbetalning i efterskott om vi börjar betala ut dagpenningen innan vi har hunnit ta hand om dina inkomstuppgifter.
Anmäl konto för utbetalning
Om du inte har anmält något konto för alla utbetalningar från Försäkringskassan så kan du logga in på Mina sidor och gå till Min profil.
            
                Mina sidor
            
            
 Till e-tjänsten
Om du inte kan använda Mina sidor
Använd blankett:
5605 Anmälan om konto
 Pdf, 1 MB.
Kontot du anmäler kan bara tillhöra dig själv.
Fullmakt för ombud
Om det finns risk för att det inte går att nå dig under tjänstgöringen, så kan du utse en person som får företräda dig i ditt ärende. Använd i så fall blanketten:
5607 Fullmakt för ombud
 Pdf, 724 kB.
Frågor och svar
Kan Försäkringskassan svara på frågor om min tjänstgöring?
Nej. Vänd dig till Plikt‑ och prövningsverket om du tjänstgör inom värnplikt eller till Försvarsmakten om du tjänstgör vid hemvärnet. Om du tjänstgör inom civilplikt ska du vända dig till den ansvariga myndigheten inom ditt verksamhetsområde.
Varför tar det så lång tid innan jag får mina pengar?
Innan Försäkringskassan kan besluta om familjebidrag måste Försvarsmakten meddela oss vilken period du genomgår utbildningen. Förseningen kan också bero på att vi inte har fått in alla uppgifter vi behöver för att kunna betala ut ersättning.
Varför har jag inte fått hem något beslutsbrev?
Om du är ansluten till tjänsten Min myndighetspost, Kivra eller en annan digital brevlåda kommer ditt beslutsbrev att skickas dit i stället för med papperspost.
Skaffa en digital brevlåda
 Öppnas i nytt fönster.
Senast uppdaterad 
19 maj 2025