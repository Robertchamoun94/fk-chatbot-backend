Flytta till Sverige - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Flytta till Sverige
Här får du veta vad som gäller för dig som ska flytta till Sverige. Informationen gäller för utländska medborgare som flyttar till Sverige, men också för svenska medborgare som flyttar tillbaka till Sverige efter en tid utomlands. Den gäller inte dig som är utsänd till Sverige av en utländsk arbetsgivare och inte heller dig som är här för att studera.
Lämna uppgifter till Försäkringskassan
Om du flyttar till Sverige tillsammans med barn som är under 16 år behöver du lämna uppgifter till Försäkringskassan för att kunna få barnbidrag.
Om du flyttar till Sverige utan barn kan du lämna uppgifter till oss om du till exempel vill ha ett EU‑kort eller ansöka om en ersättning. Anmäl i e‑tjänsten
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan använda e-tjänsten kan du lämna uppgifter på den här blanketten.
5456 Uppgifter vid flytt till eller arbete i Sverige
 Pdf, 861 kB.
Familjemedlemmar som flyttar med ska också lämna uppgifter
Det är inte säkert att dina familjemedlemmar är försäkrade i samma land som du. Därför ska alla medföljande familjemedlemmar som ansöker om en ersättning lämna uppgifter till Försäkringskassan när ni flyttar till Sverige. Lämna också uppgifter om medföljande barn under 18 år. De barn som du är vårdnadshavare för ska du lämna uppgifter för i din egen anmälan.
5456 Uppgifter vid flytt till eller arbete i Sverige
 Pdf, 861 kB, öppnas i nytt fönster.
Vad händer när jag har lämnat uppgifterna?
Försäkringskassan bedömer om du ska vara försäkrad i Sverige. Om vi kommer fram till att du är försäkrad i Sverige kan du ha rätt till ersättningar från Försäkringskassan, till exempel barnbidrag eller bostadsbidrag.
Försäkrad i Sverige
Läs mer om vad som gäller för dig som ska arbeta i Sverige.
Arbeta i Sverige
Anmäl till Skatteverket
Om du planerar att stanna i Sverige minst ett år, ska du oftast vara folkbokförd i Sverige. Du folkbokför dig hos Skatteverket.
Skatteverket (skatteverket.se)
 Länk till annan webbplats, öppnas i nytt fönster.
Rätt till sjukvård och tandvård
Du som är folkbokförd i Sverige har rätt till sjukvård på samma villkor som andra som bor i Sverige. Det betyder att du betalar vanlig svensk patientavgift för sjukvård inom det allmänna sjukvårdssystemet.
Du som är försäkrad i Sverige har rätt till statligt tandvårdsstöd. Läs mer på sidan Tandvårdsstöd.
Tandvårdsstöd
Frågor och svar
Vilka uppgifter behöver jag lämna till Försäkringskassan när jag flyttar till Sverige?
Du lämnar uppgifter om flytt till Sverige när du ansöker om ersättning, ett intyg eller ett EU-kort. E-tjänsten för att lämna uppgifter finns på Mina sidor. Vilka andra dokument du kan behöva bifoga beror på din situation.
Om du har flyttat till Sverige
från ett land inom EU/EES eller Schweiz ska du skicka in ett skriftligt underlag från en myndighet i det landet som visar att du omfattas, eller inte längre omfattas, av socialförsäkringslagstiftningen där
och får eller har fått ersättning från ett annat land inom EU/EES eller Schweiz ska du skicka in ett skriftligt underlag från en myndighet i det landet som visar om du omfattas av socialförsäkringslagstiftningen där och vilken ersättning du får eller har fått
och behöver uppehållstillstånd eller arbetstillstånd i Sverige ska du skicka in kopior av alla tillstånd du har fått
och får arbetslöshetsersättning från ett annat land inom EU/EES eller Schweiz ska du skicka in ett intyg som styrker det.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan, använd den här blanketten.
5456 Uppgifter vid flytt till eller arbete i Sverige
 Pdf, 861 kB.
Varför behöver jag visa att jag inte längre är försäkrad i det andra landet?
Om du nyligen har slutat arbeta i eller får en ersättning från ett annat land, så kan du i vissa fall fortsätta att vara försäkrad i det landet. Inom EU/EES, Schweiz och Storbritannien kan du inte vara försäkrad i två länder samtidigt. Därför behöver vi säkerställa att du inte längre är försäkrad i det andra landet när du ansöker om ersättning som gäller tid före din första arbetsdag i Sverige.
Om du har svårt att få tag i uppgifter från det andra landet kan du kontakta oss så hjälper vi dig kontakta rätt myndighet. Vi kan då behöva vissa uppgifter från dig, till exempel ditt socialförsäkringsnummer i det andra landet.
Försäkrad i Sverige
Jag har flyttat till Sverige från ett annat land inom EU. Myndigheten i det landet kräver intyg E104 för att jag inte ska behöva betala avgiften där. Hur ansöker jag om det?
Intyg E104 är ett intyg som de flesta länder inom EU/EES och Schweiz har slutat att använda. Intyget visar vilka försäkringsperioder du har haft i olika länder, men är idag ersatt av en funktion som innebär att de flesta myndigheter inom EU/EES och Schweiz kan kontakta varandra elektroniskt.
Om myndigheten i det andra landet ber dig om ett intyg E104 från Sverige kan du ange det när du anmäler till oss att du flyttar till Sverige. Om du redan har skickat in din anmälan kan du kontakta oss och ange att det andra landet vill ha intyg E104.
            
                Lämna uppgifter vid flytt till eller arbete i Sverige
            
            
 Till e-tjänsten
Om du inte kan använda e‑tjänsten kan du använda den här blanketten.
5456 Uppgifter vid flytt till eller arbete i Sverige
 Pdf, 861 kB.
Jag har pension från ett annat land inom EU/EES, Schweiz eller Storbritannien. Vad gäller för mig?
Om du flyttar till Sverige och har pension från ett annat land inom EU/EES, Schweiz eller Storbritannien, men inte har pension från Sverige, så behöver du ett intyg S1 från det land som betalar ut din pension. Intyget ger dig rätt till vård i Sverige till svensk patientavgift. Det ger dig också rätt till statligt tandvårdsstöd.
Om du flyttar till Sverige från ett annat nordiskt land behöver du inte intyg S1. Du betalar svensk patientavgift för sjukvård och har rätt till statligt tandvårdsstöd utan intyg S1.
Ansök om intyget hos motsvarigheten till Försäkringskassan i det land som betalar din pension. Ta en kopia av intyget S1 och skicka det till Skatteverket i samband med att du anmäler att du har flyttat till Sverige.
Skicka intyg S1 till:
Försäkringskassan
Box 1164
621 22 Visby.
Om du har fått ett personnummer eller samordningsnummer av Skatteverket ska du uppge det i brevet till Försäkringskassan.
Jag har arbetat i ett annat land inom EU men får nu a‑kassa från Sverige. Har jag rätt till ersättning från Försäkringskassan om jag skulle bli sjuk?
Ja, du är försäkrad i Sverige om du bor här och får a‑kassa från Sverige. Du har rätt till ersättning från Försäkringskassan om du i övrigt uppfyller villkoren för ersättningen, läs mer på respektive ersättnings sidor.
        Relaterade länkar
    
Om du arbetar eller bor i Sverige
Försäkrad i Sverige
EU-familjeförmåner
Om du är utsänd av utländsk arbetsgivare
Jobba i Sverige
Om du ska studera i Sverige
Studera i Sverige
Om vården i Sverige
1177 Vårdguiden (1177.se)
 Länk till annan webbplats, öppnas i nytt fönster.
Senast uppdaterad 
25 februari 2025