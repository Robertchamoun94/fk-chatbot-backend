Medarbetare som är föräldralediga eller vabbar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Medarbetare som är föräldralediga eller vabbar
En medarbetare som är eller ska bli förälder har rätt att vara ledig från jobbet. Det har också föräldrar som behöver vara hemma för att ta hand om ett sjukt barn. Reglerna ser olika ut beroende på medarbetarens familjesituation och barnets ålder.
Föräldraledig innan förlossningen
En medarbetare som är gravid har rätt att vara helt ledig i samband med sitt barns födelse. Hen har rätt att vara ledig under en sammanhängande tid av minst 7 veckor före den beräknade tidpunkten för förlossningen och 7 veckor efter förlossningen.
Blivande föräldrar har rätt att vara föräldralediga för att besöka barnmorskemottagningen när det är 60 dagar kvar till den beräknade förlossningen till och med förlossningsdagen. De kan även ta ut föräldraledighet för att delta i föräldrautbildning.
Föräldraledig i samband med att barnets föds eller adopteras
En medarbetare som inte har varit gravid har rätt att vara ledig i 10 dagar, på hel- eller deltid, i samband med att hens barn föds eller adopteras. Det är Försäkringskassan som betalar ersättning för 10‑dagarna till medarbetaren. Du som arbetsgivare betalar ingenting.
10-dagar vid barns födelse
Föräldraledig när barnet är fött
En medarbetare med barn under 18 månader har rätt att vara ledig på heltid, utan krav på att ta ut föräldrapenning från Försäkringskassan. Om medarbetaren har adopterat har hen rätt att vara helt ledig från sitt arbete under 18 månader från när hen fick barnet i sin vård.
Om barnet är mellan 18 månader och 12 år har medarbetaren rätt att vara ledig om hen har föräldrapenningdagar kvar. Hen har rätt att ta ut en sammanhängande ledighet och den får delas upp på högst 3 perioder varje kalenderår. Om ni är överens, kan medarbetaren dela upp ledigheten över fler perioder.
Medarbetaren ska meddela dig senast 2 månader innan ledigheten att hen tänker vara ledig och hur länge. På vissa arbetsplatser finns kollektivavtal som gör att de här reglerna kan variera.
Föräldrapenning
Även en medarbetare som inte är förälder har rätt att vara föräldraledig
Även en medarbetare som inte är förälder har rätt att vara föräldraledig. Det gäller om en vårdnadshavare till ett barn har fört över föräldrapenningdagar till hen.
Föräldrar med barn kan jobba deltid
En medarbetare som inte tar ut föräldrapenning har rätt att förkorta sin normala arbetstid med upp till 25 procent för att ta hand om sitt barn. Det gäller tills barnet fyller 8 år eller inte har avslutat sitt första skolår.
En del kollektivavtal ger föräldrar rätt att förkorta arbetstiden fram till barnets 12‑årsdag.
Föräldrar som vabbar
En medarbetare har rätt att vara ledig från arbetet för att vårda sitt barn som är under 12 år. Om barnet behöver mer hjälp än vanligt kan medarbetaren få vabba tills barnet fyller 16 år.
Föräldrar till ett allvarligt sjukt barn som inte fyllt 18 år har rätt att vara lediga från arbetet.
Även en medarbetare som inte är förälder kan få ersättning för vab från Försäkringskassan.
Vård av barn (vab)
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
        Relaterade länkar
    
Aktuellt
Redovisa frånvaro för föräldraledighet och vab
Lämna svar på inkomstförfrågan
Lämna svar på frånvaroförfrågan
Kom igång med e-tjänsterna för arbetsgivare
Information för medarbetaren
Föräldrapenning
Externa länkar
Föräldraledighetslagen (notisum.se)
 Länk till annan webbplats, öppnas i nytt fönster.
Senast uppdaterad 
21 januari 2025