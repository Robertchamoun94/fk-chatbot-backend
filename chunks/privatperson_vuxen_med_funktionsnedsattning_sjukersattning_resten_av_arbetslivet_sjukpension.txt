Sjukersättning resten av arbetslivet (sjukpension) - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjukersättning resten av arbetslivet (sjukpension)
Sjukersättning är till för dig som har en skada, sjukdom eller funktions­nedsättning som kommer att finnas kvar, och som gör att du inte kan arbeta heltid eller arbeta alls resten av arbetslivet.
Sjukersättning kallades förut för förtidspension eller sjukpension.
På den här sidan
Kan jag få sjukersättning?
Du kan ha rätt till sjukersättning om det här stämmer in på dig:
 
 
Nedsatt förmåga att arbeta resten av arbetslivet
 
 
 
Det finns en medicinsk orsak till att du inte kan arbeta
 
 
 
Du är mellan 19 och 66 år
 
 
 
Du är försäkrad i Sverige
 
 
Om du närmar dig pension och har arbetat förut
Det finns särskilda regler för sjukersättning om båda de här påståendena stämmer på dig:
Du är minst 60 år och 11 månader gammal.
Du har någon gång under de senaste 15 åren haft ett så kallat ”normalt förekommande arbete”, där du inte har behövt några stora anpassningar för att kunna arbeta.
Om det stämmer in på dig så bedömer Försäkringskassan din förmåga att arbeta på ett annat sätt än för yngre personer. Då kan du få sjukersättning om du inte klarar den typ av arbete som du har erfarenhet av från de senaste 15 åren, eller inte klarar andra lämpliga arbeten som du har blivit erbjuden.
Hur mycket kan jag få?
Hur mycket du kan få i sjukersättning beror på vilka inkomster du har haft, och vilken nivå av sjukersättning du kan få.
Har arbetat och har haft inkomster
Du som har arbetat innan sjukersättningen kan få så kallad inkomstrelaterad sjukersättning. Den är 64,7 procent av din genomsnittliga inkomst under de senaste åren.
Se aktuella belopp för sjukersättning
Har haft låga eller inga inkomster alls
Du som har haft liten inkomst eller ingen inkomst alls innan sjukersättningen kan få så kallad garantiersättning. Hur stor den är beror på hur länge du har bott i Sverige, och hur gammal du är.
Se aktuella belopp för sjukersättning
Gör så här för att ansöka
 
Steg
 1
 
Skaffa ett läkarutlåtande
 
Försäkringskassan kommer att behöva ett läkarutlåtande med information om din sjukdom, skada eller funktionsnedsättning för att utreda om du kan få sjukersättning.
Om läkarutlåtande
Läkaren skickar oftast läkarutlåtandet till oss digitalt när du har varit där, utan att du behöver göra något.
            
                Kolla på Mina sidor om Försäkringskassan har fått ditt läkarutlåtande
            
            
 Till e-tjänsten
Om vi inte har fått något läkarutlåtande så kan du skicka det till oss via 1177.
Hitta läkarutlåtande på 1177 (1177.se)
 Länk till annan webbplats, öppnas i nytt fönster.
Steg
 2
 
Ansök
 
            
                Ansök om sjukersättning
            
            
 Till e-tjänsten
Behöver du ansöka på blankett?
3030 Ansök om sjukersättning
 Pdf, 878 kB.
Steg
 3
 
Vänta på information från oss
 
När vi har fått din ansökan och all information vi behöver, utreder vi om din förmåga att arbeta är nedsatt för all överskådlig framtid. Vi pratar med dig och tittar på ditt läkarutlåtande och andra eventuella underlag. Om vi behöver mer information från dig så hör vi av oss om det.
När kommer beslutet?
Det tar ungefär 5 månader innan du får ett beslut om sjukersättning. Men det kan ta längre tid om vi behöver fler underlag för att utreda din ansökan
Frågor och svar
 
 
Går det att få sjukersättning retroaktivt (bakåt i tiden)?
 
 
Går det att få sjukersättning från flera länder samtidigt?
 
 
Kan man få tidig ålderspension och sjukersättning samtidigt?
 
 
        Letade du efter något annat?
    
Arbeta eller studera med sjukersättning – beslut 1 juli 2008 eller efter
Arbeta eller studera med sjukersättning – beslut juni 2008 eller tidigare
Arbetsskada
Aktivitetsersättning för unga vuxna
Sjukpenning anställd
Senast uppdaterad 
25 juni 2025