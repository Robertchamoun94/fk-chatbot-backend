Jobba i flera länder inom EU/EES eller i Schweiz och Storbritannien - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba i flera länder inom EU/EES, i Schweiz eller i Storbritannien
Teckenspråk
 
& 
                        Arbeta i flera länder inom EU/EES eller i Schweiz
                    
6 minuter
 
När du ska jobba i mer än ett land inom EU/EES, i Schweiz eller i Storbritannien är det några saker du kan behöva göra. Det gäller om du ska jobba tillfälligt, men också om du flyttar till ett annat land för att jobba.
Du som är utsänd under en begränsad period hittar information på den här sidan:
Jobba inom EU/EES, i Schweiz eller i Storbritannien
Med jobb menas all sorts förvärvsarbete, oavsett omfattning. Om du jobbar på distans i ett annat land räknas det oftast som att du har jobbar i det land du fysiskt befinner dig, även om din arbetsgivare eller uppdragsgivare är i ett annat land.
Ska jag anmäla till Försäkringskassan att jag jobbar utomlands?
Ja, om du bor i Sverige och jobbar i minst två olika länder inom EU/EES, i Schweiz eller i Storbritannien, så ska du anmäla det till Försäkringskassan. Då utreder vi vilket lands socialförsäkringslagstiftning du ska omfattas av. Du anmäler genom att ansöka om intyg A1. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Om du är utsänd ska din arbetsgivare komplettera din ansökan genom att fylla i en blankett:
    6221 Arbetsgivarens uppgifter vid utsändning
    
Pdf.
Du kan ladda upp blanketten som en bilaga till din ansökan.
        Om du inte kan använda e-tjänsten
    
    
Ansök på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du bor i ett annat land inom EU/EES eller i Schweiz och jobbar i minst två olika EU/EES-länder eller i Schweiz ska du i stället anmäla det till den myndighet som motsvarar Försäkringskassan i det land där du bor. Då kommer den myndigheten att utreda vilket lands socialförsäkringslagstiftning du ska omfattas av.
        Vad är intyg A1
    
    
Du behöver intyg A1 när du jobbar som anställd eller egenföretagare i mer än ett land inom EU/EES, i Schweiz eller Storbritannien. Intyget visar vilket lands socialförsäkring du omfattas av. Det är från det landet du kan få ersättning och till det landet som sociala avgifter ska betalas för dig. Du får intyget från socialförsäkringsmyndigheten i det land där du är försäkrad. I Sverige är det Försäkringskassan. Intyget är giltigt till det datum som står på intyget eller tills myndigheten återkallar det.
Du eller din arbetsgivare kan visa upp intyget för berörda institutioner i de länder där du jobbar för att visa att sociala avgifter inte ska betalas för dig där.
Vad händer när jag har anmält?
När du har anmält utreder vi om du ska fortsätta vara försäkrad i Sverige. Om vi kommer fram till att du ska vara det skickar vi intyg A1 till dig. Om vi kommer fram till att du ska vara försäkrad i ett annat land kontaktar vi motsvarigheten till Försäkringskassan där. Då får du ett intyg A1 från det landet.
Du kan inte omfattas av två länders socialförsäkringslagstiftning samtidigt. Vilken ersättning du kan få och vilka sociala avgifter du eller din arbetsgivare ska betala varierar mellan länderna. Ta därför reda på vad som gäller i det land vars lagstiftning du omfattas av.
Din anställningsform kan påverka vilket lands socialförsäkringslagstiftning du omfattas av
Här kan du läsa om vilket lands socialförsäkringslagstiftning som gäller för dig när du arbetar i olika länder, utifrån den anställning som du har.
        Om du är anställd av en privat arbetsgivare
    
    
Du omfattas av lagstiftningen i det land där du bor om du arbetar i flera länder inom EU/EES eller i Schweiz och Storbritannien och arbetar minst 25 procent av din totala arbetstid eller får lön motsvarande minst 25 procent i det land där du bor.
Du omfattas av lagstiftningen i det land där din arbetsgivare har sitt säte om du arbetar mindre än 25 procent av din totala arbetstid eller får lön motsvarande mindre än 25 procent i det land där du bor.
Gränsöverskridande distansarbete 
Vid gränsöverskridande arbete kan du som arbetar under 50 procent på distans från landet du bor i under vissa förutsättningar ändå omfattas av lagstiftningen där din arbetsgivare har sitt säte.
Detta är ett undantag som flera EU-länder kommit överens om och heter "
Framework Agreement in the application of Article 16 (1) of Regulation (EC) No. 883/2004 in case of habitual cross-border telework
". Vilka länder som skrivit under överenskommelsen om distansarbete kan du se här.
Cross-border telework in the EU, the EEA and Switzerland
 (på engelska) (belgium.be)
 Länk till annan webbplats, öppnas i nytt fönster.
Enligt överenskommelsen ska distansarbetet baseras på informationsteknologi och bygga på att du utför dina arbetsuppgifter platsoberoende i din arbetsgivares it-miljö.
Du ska först komma överens med din arbetsgivare om att du kommer att arbeta från landet du bor i och därefter skicka in en ansökan om A1 intyg enligt överenskommelsen för att den ska prövas. Om ingen sådan begäran lämnas in fortsätter de vanliga reglerna att gälla.
        Om du är anställd av två eller flera privata arbetsgivare
    
    
Du omfattas av lagstiftningen i det land där du bor om du arbetar i flera länder inom EU/EES eller i Schweiz och Storbritannien och arbetar minst 25 procent av din totala arbetstid eller får lön motsvarande minst 25 procent i det land där du bor.
Om du arbetar mindre än 25 procent av din totala arbetstid eller får lön motsvarande mindre än 25 procent i det land där du bor omfattas du av lagstiftningen i
det land där arbetsgivarna har sitt säte, om du har två eller flera arbetsgivare med säte i samma land
det land du inte bor i, om du har två eller flera arbetsgivare som har säte i två länder, varav det ena är det land där du bor
det land där du bor, om du har två eller flera arbetsgivare som har sina säten i andra länder.
        Om du är offentligt anställd
    
    
Om du är offentligt anställd i ett land inom EU/EES, i Schweiz eller i Storbritannien  och bara har en arbetsgivare, är du försäkrad i det land där din arbetsgivare finns oavsett var du utför ditt arbete.
Om du är offentligt anställd i ett land och arbetar för en privat arbetsgivare i ett annat land, är du försäkrad i det land där din offentliga arbetsgivare finns.
Vem räknas som offentligt anställd?
Offentligt anställd är ett begrepp som används inom EU/EES, Schweiz och Storbritannien när man avgör vilket lands lagstiftning en person omfattas av. Varje land bestämmer vem som räknas som offentligt anställd i det landet. I Sverige gäller att de som jobbar inom stat, kommun eller region räknas som offentligt anställda.
        Om du arbetar som egenföretagare
    
    
Du omfattas av lagstiftningen i det land där du bor om du arbetar i flera länder inom EU/EES, i Schweiz eller i Storbritannien och jobbar minst 25 procent i det land där du bor.
Du omfattas av lagstiftningen i det land där din verksamhet har sitt huvudsakliga intresse om du arbetar mindre än 25 procent i det land där du bor.
Uträkningen baseras på omsättning, arbetstid, antal tillhandahållna tjänster eller inkomst i respektive land. Var verksamheten har sitt huvudsakliga intresse bedöms utifrån
var verksamhetens fasta och permanenta säte finns
om verksamheten är tillfällig eller varaktig
hur många tjänster det egna företaget tillhandahåller
vilket lands lagstiftning egenföretagaren själv skulle vilja omfattas av.
Om du har ett eget aktiebolag räknas du som anställd av en privat arbetsgivare. Läs mer om vad som gäller för dig under rubriken Om du är anställd av en privat arbetsgivare
        Om du jobbar som anställd i ett land och som egenföretagare i ett annat land
    
    
Om du jobbar som anställd i ett land och som egenföretagare i ett annat land inom EU/EES, i Schweiz eller i Storbritannien så omfattas du av lagstiftningen i det land där du jobbar som anställd.
Frågor och svar
Vad gäller om jag jobbar på distans?
Om du jobbar på distans räknas det oftast som jobb i det land där du är när du utför dina arbetsuppgifter. Om du till exempel jobbar en del av din dag hemifrån, men din ordinarie arbetsplats är i ett annat land, så anses du oftast jobbar i två länder. Intyg A1 visar vilket lands socialförsäkringslagstiftning du omfattas av. Använd e-tjänsten för att ansöka om intyg A1.
            
                Ansök om intyg vid tillfälligt arbete utomlands
            
            
 Till e-tjänsten
Om du inte kan använda e‑tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du jobbar som offentligt anställd och bara har en arbetsgivare ska du omfattas av lagstiftningen i det land du är anställd oavsett vilket land du utför ditt arbete i.
Jag bor i Sverige och jobbar två dagar i veckan i Sverige, resten av tiden jobbar jag i ett annat land inom EU. Vad gäller för mig?
När du jobbar i mer än ett land inom EU/EES, i Schweiz eller i Storbritannien behöver vi utreda vilket lands socialförsäkring du ska omfattas av. Jobbar du mer än 25 procent av din totala arbetstid i Sverige och du bor i Sverige, så omfattas du förmodligen av svensk lagstiftning. Försäkringskassan ska utreda det, så du behöver ansöka om intyg A1. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Om du är utsänd ska din arbetsgivare komplettera med uppgifter i blankett:
    6221 Arbetsgivarens uppgifter vid utsändning
    
Pdf.
Om du inte kan använda e-tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Jag jobbar som lastbilschaufför och kör igenom flera länder. Vad gäller för mig?
Du omfattas av socialförsäkringslagstiftningen i det land där du bor om du kör genom flera länder inom EU/EES, Schweiz eller Storbritannien och arbetar minst 25 procent i det land där du bor.
Du omfattas av lagstiftningen i det land där din arbetsgivare har sitt säte om du arbetar mindre än 25 procent i det land där du bor.
Det är antalet lastningar och lossningar i respektive land som avgör hur mycket du jobbar i det land där du bor.
Intyg A1 visar vilket lands lagstiftning du omfattas av. Du ansöker om intyg A1 på Mina sidor.
            
                Ansök om intyg vid tillfälligt arbete utomlands
            
            
 Till e-tjänsten
Om du är utsänd ska din arbetsgivare komplettera med uppgifter i blankett:
    6221 Arbetsgivarens uppgifter vid utsändning
    
Pdf.
Om du inte kan använda Mina sidor
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Jag jobbar som flyg- eller kabinpersonal. Vad gäller för mig?
Du som jobbar som flyg- eller kabinpersonal och har en stationeringsort inom EU/EES i Schweiz eller i Storbritannien omfattas omfattas av socialförsäkringslagstiftningen i det land där din stationeringsort finns. Det är det landet du kan få ersättning från.
Om du är stationerad i Sverige ska du ansöka om intyg A1 från Försäkringskassan. Kom ihåg att bifoga handlingar som visar var du har din stationeringsort och vilka länder du flyger till och från, till exempel anställningsavtal och arbetsschema. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Om du inte kan använda e‑tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du inte är stationerad i Sverige ska du kontakta myndigheten i det land där du är stationerad för att ansöka om intyg A1. Kontakta Försäkringskassan om din stationeringsort är i ett land utanför EU/EES, Schweiz eller Storbritannien.
Om du har mer än en arbetsgivare gäller andra regler för dig. Läs mer om det under rubriken Om du är anställd av två eller fler privata arbetsgivare.
Kan Försäkringskassan göra undantag från reglerna om vilket lands socialförsäkringslagstiftning jag omfattas av?
Ja, det finns möjlighet att göra undantag från reglerna genom att Försäkringskassan träffar en överenskommelse med myndigheten i det andra landet. Du ansöker om undantag, så kallad dispens, hos myndigheten i det land vars lagstiftning du vill omfattas av.
Vill du omfattas av svensk lagstiftning ska du kontakta Försäkringskassan.
Läs om undantaget för vad som gäller för gränsöverskridande distansarbete under rubriken ”Om du har en privat arbetsgivare”.
Jag har intyg A1 sedan tidigare och har nu fått en ny arbetsgivare. Vad gäller?
Ditt intyg A1 gäller inte om förutsättningarna förändras. Om du byter arbetsgivare ska du kontakta oss, så utreder vi vad som gäller för dig.
Jag har intyg A1 sedan tidigare och har ändrat hur jag fördelar min arbetstid mellan länderna. Vad gäller?
Ditt intyg A1 gäller inte om förutsättningarna förändras. Om du fördelar din arbetstid mellan länderna på ett annat sätt ska du kontakta oss, så utreder vi vad som gäller för dig.
Jag har intyg A1 sedan tidigare och ska nu flytta till ett annat land. Vad gäller?
Ditt intyg A1 gäller inte om förutsättningarna förändras. Om du flyttar till ett annat land ska du kontakta myndigheten i det land som utfärdade ditt intyg A1. Om du har fått intyg A1 från Sverige ska du kontakta Försäkringskassan.
Jag har intyg A1 utfärdat i Sverige som nu går ut och jag bor i ett annat land inom EU. Ska jag kontakta Försäkringskassan eller myndigheten i landet där jag bor?
Du ska kontakta Försäkringskassan eftersom det var vi som utfärdade ditt senaste intyg A1. Du kan också behöva kontakta motsvarigheten till Försäkringskassan i det land där du bor.
Jag jobbar i ett land och får ersättning från ett annat land inom EU. Vad gäller för mig?
Det beror på om den ersättning du får likställs med jobb eller inte. Föräldrapenning, sjukpenning och a-kassa likställs ofta med jobb.
Om ersättningen grundas på ett tidigare jobb, så kan den likställas med jobb. I så fall anses du arbeta i två länder och du ska anmäla det till motsvarigheten till Försäkringskassan i det land där du bor. Den myndigheten utreder då vilket lands socialförsäkringslagstiftning du ska omfattas av. Det behöver göras för att du ska kunna få vårdförmåner och ersättning från rätt land och för att du eller din arbetsgivare ska veta vilket land sociala avgifter ska betalas till.
Om du inte omfattas av socialförsäkringslagstiftningen i det land som du får ersättning från så kan du bli återbetalningsskyldig. Kontakta myndigheten som betalar ut ersättningen för att säkerställa att du fortfarande har rätt till din ersättning. Kontakta Försäkringskassan om du får ersättning från Sverige.
Jag jobbar heltid i Sverige och enstaka timmar i ett annat land. Måste jag kontakta Försäkringskassan och ansöka om intyg A1?
Ja, du behöver ansöka om intyg A1. Du kan bara omfattas av socialförsäkringslagstiftningen i ett land och intyg A1 visar vilket lands lagstiftning du omfattas av. Samtliga arbetsgivare du har ska bara betala arbetsgivaravgifter i det land vars lagstiftning du omfattas av.
Jag har nyligen gått i pension i Sverige och jobbar nu bara några timmar då och då i ett annat land. Kan jag få intyg A1?
Ja, men inte från Sverige. Pension räknas inte som jobb, så om du bara jobbar i ett land ska du omfattas av socialförsäkringslagstiftningen i det landet. Du anses då inte jobba i flera länder. Du kan ansöka om intyg A1 som visar att du omfattas av lagstiftningen i det land där du jobbar. Ansök om intyget från det landet.
Jobba inom EU/EES eller i Schweiz och Storbritannien
Jag är tjänstledig från mitt jobb i Sverige för att prova på arbete i ett annat land. Anses jag jobba i två länder?
Det beror på hur länge du är tjänstledig och hur mycket du jobbar i respektive land. Om du är tjänstledig utan lön räknas det inte som att du jobbar i Sverige. Men i vissa situationer kan det ändå räknas som att du jobbar i två länder. Kontakta oss för att ta reda på vad som gäller i just din situation.
        Relaterade länkar
    
Jobba i Sverige
Jobba inom EU/EES eller i Schweiz och Storbritannien
Försäkrad i Sverige
EU-familjeförmåner
Ditt Europa (europa.eu)
 Länk till annan webbplats, öppnas i nytt fönster.
Senast uppdaterad 
7 maj 2025