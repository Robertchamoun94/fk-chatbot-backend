Jobba utanför EU/EES eller i Schweiz och Storbritannien - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba utanför EU/EES eller i Schweiz och Storbritannien
Teckenspråk
 
& 
                        Arbeta utanför EU/EES eller i Schweiz
                    
3 minuter
Den här filmen vänder sig till dig som vill få information om vad som gäller för dig som ska arbeta utanför EU/EES eller i Schweiz.
 
När du ska jobba i ett utanför EU/EES, Schweiz och Storbritannien är det några saker du behöver göra. Det gäller om du ska jobba tillfälligt i ett annat land och bo kvar i Sverige, men också om du flyttar permanent till ett annat land för att jobba.
Reglerna om vad som gäller beror på vilket land du ska jobba i. Sverige har avtal om social trygghet med vissa länder. Om du jobbar på distans räknas jobbet oftast vara utfört i det land där du fysiskt befinner dig, även om arbetsgivaren eller uppdragsgivaren är i ett annat land.
Ska jag anmäla till Försäkringskassan att jag jobbar utomlands?
Ja, du ska anmäla till Försäkringskassan om du börjar jobba i ett annat land eftersom det kan påverka din rätt att vara försäkrad i Sverige. Att vara försäkrad i Sverige innebär att du kan få ersättning från Försäkringskassan, till exempel om du blir sjuk.
            
                Lämna uppgifter vid arbete, studier eller flytt utomlands
            
            
 Till e-tjänsten
        Om du inte kan använda e-tjänsten
    
    
Anmäl på den här blanketten:
5459 Uppgifter vid flytt till eller arbete i annat land
 Pdf, 903 kB.
Om du ska vistas i det andra landet minst ett år ska du ska även kontakta Skatteverket eftersom det kan påverka din folkbokföring.
Vad händer när jag har anmält?
När du har anmält till oss utreder vi om du ska vara försäkrad i Sverige. Vad som gäller för dig påverkas av vilket land du arbetar i.
Försäkrad i Sverige
        Om du jobbar i ett land som Sverige har avtal med
    
    
Sverige har avtal om social trygghet med vissa länder. Om du ska jobba i något av de länderna kan det vara bra att veta vad Sveriges avtal med det landet innebär. För att avtalet ska gälla för dig behöver du nästan alltid vara medborgare i avtalslandet, Sverige eller ett annat land inom EU.
Avtalen kan gälla olika saker, till exempel barnbidrag, föräldrapenning, sjukpenning eller pension. Reglerna om vilket land du är försäkrad i styr bara de ersättningar som ingår i respektive avtal. För andra ersättningar gäller samma regler som för länder som Sverige inte har avtal om social trygghet med.
Om du tillfälligt ska jobba i ett avtalsland, så behöver du i vissa fall ett intyg. Det gäller till exempel om du är utsänd av en svensk arbetsgivare. Att vara utsänd innebär att du har kvar din svenska arbetsgivare och jobbar tillfälligt i det andra landet för din arbetsgivare. Du ansöker om intyget i e‑tjänsten.
            
                Ansök om intyg vid tillfälligt arbete utomlands
            
            
 Till e-tjänsten
Din arbetsgivare ska komplettera ansökan genom att fylla i blankett:
    6221 Arbetsgivarens uppgifter vid utsändning
    
Pdf.
Du laddar upp den ifyllda blanketten från din arbetsgivare i din ansökan.
Om du inte kan använda e‑tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Länder som Sverige har avtal med
Läs mer under respektive land om vad som gäller för dig. Du hittar avtalen i sin helhet på sidan
Vårt uppdrag
        Bosnien-Hercegovina
    
    
Mellan Sverige och Bosnien‑Hercegovina gäller avtalet som tidigare tecknats med Jugoslavien. Avtalet gäller sjukpenning, sjukersättning, aktivitetsersättning, barnbidrag, föräldrapenning, tillfällig föräldrapenning, merkostnadsersättning, omvårdnadsbidrag, arbetsskadeförsäkring, garantipension och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Jugoslavien gäller för din situation, så ska du oftast omfattas av bosnisk socialförsäkringslagstiftning när du arbetar i Bosnien‑Hercegovina. Det gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Bosnien‑Hercegovina i högst 24 månader omfattas du oftast av svensk socialförsäkringslagstiftning, men det kan förlängas. Om du är anställd på ett fartyg omfattas du av lagstiftningen i fartygets flaggland.
Det finns inga bestämmelser för medföljande familjemedlemmar om vilket lands lagstiftning de ska omfattas av. De kan dock ha rätt till sjukvårdsförmåner enligt avtalet.
        Chile
    
    
Avtalet med Chile gäller sjukpenning, sjukersättning, aktivitetsersättning, föräldrapenning, tillfällig föräldrapenning, arbetsskadeförsäkring, garantipensioner och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Chile gäller för din situation, så ska du omfattas av chilensk socialförsäkringslagstiftning när du arbetar där. Det gäller bara de ersättningar som ingår i avtalet. Om du är utsänd av en svensk arbetsgivare för att arbeta i Chile i högst tolv månader omfattas du oftast av svensk socialförsäkringslagstiftning. Det kan förlängas i ytterligare tolv månader om arbetet förlängs på grund av oförutsebara omständigheter. Om du är statligt utsänd finns ingen tidsbegränsning. Om du är anställd på ett fartyg omfattas du av lagstiftningen i fartygets flaggland.
Dina medföljande familjemedlemmar som inte själva arbetar anses omfattade av samma lands lagstiftning som du.
        Filippinerna
    
    
Avtalet med Filippinerna gäller sjukersättning, aktivitetsersättning, inkomstgrundade ålderspensioner och garantipensioner, efterlevandepension, efterlevandestöd och arbetsskadeförsäkring.
Om avtalet med Filippinerna gäller för din situation, så ska du omfattas av filippinsk socialförsäkringslagstiftning när du arbetar där. Det gäller bara de ersättningar som ingår i avtalet. Om du är utsänd av en svensk arbetsgivare för att arbeta i Filippinerna i högst 24 månader omfattas du oftast av svensk socialförsäkringslagstiftning. Det kan förlängas i ytterligare 24 månader. Om du är statligt utsänd finns ingen tidsbegränsning. Är du lokalt anställd i Filippinerna i svensk statlig tjänst ska du enligt avtalet tillhöra filippinsk lagstiftning. Är du anställd som resande personal för arbete på flygplan i internationell trafik ska du omfattas av lagstiftningen i det land där din arbetsgivare har sitt säte. Om du är anställd på ett fartyg omfattas du av lagstiftningen i fartygets flaggland.
Om du är utsänd av en svensk arbetsgivare eller är statligt anställd och har familjemedlemmar som följer med, så ska de omfattas av samma lands lagstiftning som du om de inte själva arbetar.
        Indien
    
    
Avtalet med Indien gäller sjukersättning, aktivitetsersättning, inkomstgrundade ålderspensioner och garantipensioner, efterlevandepension och efterlevandestöd.
Om avtalet med Indien gäller för din situation, så ska du omfattas av indisk socialförsäkringslagstiftning när du arbetar där. Det gäller bara de ersättningar som ingår i avtalet. Om du är utsänd av en svensk arbetsgivare för att arbeta i Indien i högst 24 månader omfattas du oftast av svensk socialförsäkringslagstiftning. Det kan förlängas i ytterligare 24 månader. Om du är statligt utsänd finns ingen tidsbegränsning. Är du anställd som resande personal för arbete på flygplan i internationell trafik ska du omfattas av lagstiftningen i det land där din arbetsgivare har sitt säte. Om du är anställd på ett fartyg omfattas du av lagstiftningen i fartygets flaggland.
Om du är utsänd av en svensk arbetsgivare eller är statligt anställd och har familjemedlemmar som följer med, så ska de omfattas av samma lands lagstiftning som du.
        Israel
    
    
Avtalet med Israel gäller sjukpenning, sjukersättning, aktivitetsersättning, föräldrapenning, tillfällig föräldrapenning, barnbidrag, merkostnadsersättning, omvårdnadsbidrag, arbetsskadeförsäkring, garantipension och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Israel gäller för din situation, så ska du oftast omfattas av israelisk socialförsäkringslagstiftning när du arbetar där. Det gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Israel i högst 36 månader omfattas du oftast av svensk socialförsäkringslagstiftning. Om du är statligt utsänd finns ingen tidsbegränsning. Om du är anställd på ett fartyg omfattas du oftast av lagstiftningen i fartygets flaggland.
Dina medföljande familjemedlemmar omfattas av lagstiftningen i samma land som du.
        Japan
    
    
Avtalet med Japan gäller sjukersättning, aktivitetsersättning, inkomstgrundade ålderspensioner och garantipensioner, efterlevandepension och efterlevandestöd.
Om avtalet med Japan gäller för din situation, så ska du omfattas av japansk socialförsäkringslagstiftning när du arbetar där men det gäller bara för de ersättningar som ingår i avtalet.
Om du är utsänd av en svensk arbetsgivare för att arbeta i Japan i högst 60 månader omfattas du oftast av svensk socialförsäkringslagstiftning. Om du är statligt utsänd finns ingen tidsbegränsning.
Är du anställd på havsgående fartyg som för antingen svensk eller japansk flagg ska du endast omfattas av lagstiftningen i den stat som arbetsgivaren har sitt säte. Är du anställd på flygplan i internationell trafik ska du omfattas av lagstiftningen i det land din arbetsgivare har sitt säte.
Om du är utsänd av en svensk arbetsgivare eller är statligt anställd ska medföljande make och barn under 18 år som inte själva arbetar omfattas av lagstiftningen i samma land som du.
        Kanada
    
    
Avtalet med Kanada gäller sjukersättning, aktivitetsersättning, garantipensioner, inkomstgrundande ålderspensioner, efterlevandepensioner och efterlevandestöd till barn.
Om avtalet med Kanada gäller för din situation, så ska du omfattas av kanadensisk socialförsäkringslagstiftning när du arbetar där. Om du är egenföretagare och är bosatt i Sverige eller Kanada och för ditt företags räkning arbetar i båda länderna ska du omfattas av lagstiftningen i det land där du bor. Detta gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Kanada i högst 60 månader omfattas du oftast av svensk socialförsäkringslagstiftning. Om du är statligt utsänd finns ingen tidsbegränsning. Är du lokalt anställd i Kanada i svensk statlig tjänst ska du enligt avtalet tillhöra kanadensisk lagstiftning. Om du är anställd på ett fartyg omfattas du oftast av lagstiftningen i fartygets flaggland.
Det finns inga bestämmelser i avtalet om vilket lands lagstiftning som medföljande familjemedlemmar omfattas av.
        Kap Verde
    
    
Avtalet med Kap Verde gäller sjukpenning, sjukersättning, aktivitetsersättning, föräldrapenning, tillfällig föräldrapenning, barnbidrag, merkostnadsersättning, omvårdnadsbidrag, arbetsskadeförsäkring, garantipension och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Kap Verde gäller för din situation, så ska du oftast omfattas av kapverdisk socialförsäkringslagstiftning när du arbetar där. Det gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Kap Verde i högst tolv månader omfattas du oftast av svensk socialförsäkringslagstiftning. Om du är anställd på ett fartyg omfattas du oftast av lagstiftningen i fartygets flaggland.
Dina medföljande familjemedlemmar omfattas av lagstiftningen i samma land som dig.
        Marocko
    
    
Avtalet med Marocko gäller sjukpenning, sjukersättning, aktivitetsersättning, föräldrapenning, tillfällig föräldrapenning, barnbidrag, merkostnadsersättning, omvårdnadsbidrag, arbetsskadeförsäkring, garantipension och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Marocko gäller för din situation, så ska du oftast omfattas av marockansk socialförsäkringslagstiftning när du arbetar där. Det gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Marocko i högst 36 månader omfattas du oftast av svensk socialförsäkringslagstiftning men det kan förlängas. Detsamma gäller för dig som är statligt anställd.
Om du är anställd som resande personal vid järnvägstrafik, vägtrafik eller flyglinjer med arbete i båda länderna omfattas du av socialförsäkringslagstiftningen i det land där företaget har sitt säte. Om du är anställd på ett fartyg omfattas du oftast av lagstiftningen i fartygets flaggland.
Det finns inga bestämmelser i avtalet om vilket lands lagstiftning medföljande familjemedlemmar är omfattade av.
        Québec
    
    
Avtalet med Québec gäller tilläggspension, arbetsskadeförsäkring och sjukvårdsförmåner inom sjukförsäkring.
Om avtalet med Québec gäller för din situation, så ska du omfattas av en socialförsäkringslagstiftning från Québec, när du arbetar där. Om du är egenföretagare och är bosatt i Sverige eller Québec och för ditt företags räkning arbetar i båda länderna ska du omfattas av lagstiftningen i det land där du bor. Detta gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Québec i högst 24 månader omfattas du oftast av svensk socialförsäkringslagstiftning, men det kan förlängas. Om du är statligt utsänd finns ingen tidsbegränsning. Är du lokalt anställ i Québec i svensk statlig tjänst, så ska du enligt avtalet följa lagstiftningen i Québec. Om du är anställd på ett fartyg omfattas du oftast av lagstiftningen i fartygets flaggland.
Det finns inga bestämmelser i avtalet om vilket lands lagstiftning som medföljande familjemedlemmar omfattas av.
        Serbien
    
    
Mellan Sverige och Serbien gäller avtalet som tidigare tecknats med Jugoslavien. Avtalet gäller sjukpenning, sjukersättning, aktivitetsersättning, barnbidrag, föräldrapenning, tillfällig föräldrapenning, merkostnadsersättning, omvårdnadsbidrag, arbetsskadeförsäkring, garantipension och inkomstgrundad ålderspension, efterlevandepensioner och efterlevandestöd till barn samt arbetslöshetsförsäkring.
Om avtalet med Jugoslavien gäller för din situation, så ska du oftast omfattas av serbisk socialförsäkringslagstiftning när du arbetar där. Det gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Serbien i högst 24 månader omfattas du oftast av svensk socialförsäkringslagstiftning, men det kan förlängas. Om du är anställd på ett fartyg omfattas du av lagstiftningen i fartygets flaggland.
Det finns inga bestämmelser för medföljande familjemedlemmar om vilket land de är försäkrade i. De kan dock ha rätt till sjukvårdsförmåner enligt avtalet.
        Sydkorea
    
    
Avtalet med Sydkorea gäller sjukersättning, aktivitetsersättning, inkomstgrundande ålderspensioner och garantipensioner.
Om avtalet med Sydkorea gäller för din situation, så ska du omfattas av sydkoreansk socialförsäkringslagstiftning när du arbetar där. Om du är egenföretagare och är bosatt i Sverige eller Sydkorea och för ditt företags räkning arbetar i båda länderna ska du omfattas av lagstiftningen i det land där du bor. Detta gäller bara de ersättningar som ingår i avtalet.
Om du är utsänd av en svensk arbetsgivare för att arbeta i Sydkorea i högst 24 månader omfattas du oftast av svensk socialförsäkringslagstiftning, men det kan förlängas med 36 månader. Om du är statligt utsänd finns ingen tidsbegränsning. Om du är anställd på ett fartyg omfattas du oftast av lagstiftningen i fartygets flaggland.
Om du är utsänd av en svensk arbetsgivare eller statligt anställd och har en make och barn under 18 år som följer med, så ska de omfattas av lagstiftningen i samma land som du.
        Turkiet
    
    
Avtalet med Turkiet gäller sjukpenning, sjukersättning, aktivitetsersättning, föräldrapenning, tillfällig föräldrapenning, barnbidrag, arbetsskadeförsäkring, garantipensioner och inkomstgrundade ålderspensioner, efterlevandepensioner och efterlevandestöd till barn samt arbetslöshetsförsäkring.
Om avtalet med Turkiet gäller för din situation, så ska du omfattas av turkisk socialförsäkringslagstiftning när du arbetar där. Om du inte arbetar tillhör du lagstiftningen i det land där du bor.
Om du är utsänd av en svensk arbetsgivare för att arbeta i Turkiet i högst tolv månader omfattas du oftast av svensk socialförsäkringslagstiftning. Det kan förlängas i ytterligare tolv månader. Detsamma gäller om du är statligt utsänd. Om du är anställd på ett fartyg omfattas du av lagstiftningen i fartygets flaggland.
Du som är utsänd, arbetar på fartyg eller är resande personal ska, tillsammans med dina medföljande familjemedlemmar, anses som bosatt i det land vars lagstiftning du omfattas av.
        USA
    
    
Avtalet med USA gäller sjukersättning, aktivitetsersättning, inkomstgrundande ålderspensioner, garantipensioner, efterlevandepensioner och efterlevandestöd till barn.
Om avtalet med USA gäller för din situation, så ska du omfattas av amerikansk socialförsäkringslagstiftning när du arbetar där. Om du är egenföretagare och är bosatt i Sverige eller USA och för ditt företags räkning arbetar i båda länderna ska du omfattas av lagstiftningen i det land där du bor.
Om du är utsänd av en svensk arbetsgivare för att arbeta i USA i högst 60 månader omfattas du oftast av svensk socialförsäkringslagstiftning. Om du är statligt utsänd finns ingen tidsbegränsning. Om du är anställd vid en flyglinje och arbetar i båda länderna ska du omfattas av lagstiftningen i det land där du bor. Om du är anställd på ett fartyg omfattas du av lagstiftningen i fartygets flaggland.
        Jobba i ett land som Sverige inte har avtal med
    
    
Du som ska jobba utanför EU/EES, Schweiz och Storbritannien kan oftast inte vara försäkrad i Sverige och få ersättning från Försäkringskassan. Om du fortfarande anses bosatt i Sverige under din utlandsvistelse kan du dock ha rätt till vissa ersättningar som grundas på bosättning. På sidan Försäkrad i Sverige hittar du vilka ersättningar som grundas på bosättning respektive jobb.
Försäkrad i Sverige
Du som är utsänd av en svensk arbetsgivare och ska jobba utomlands som längst ett år, ska oftast vara försäkrad i Sverige. Att vara utsänd innebär att du har kvar din svenska arbetsgivare och jobbar tillfälligt i det andra landet för din arbetsgivare. Du som är statligt utsänd ska oftast vara försäkrad i Sverige, oavsett hur länge du jobbar utomlands. Är du biståndsarbetare ska du också oftast vara försäkrad i Sverige, om du ska jobbar utomlands som längst fem år.
Du som är utsänd av en arbetsgivare för en längre tid än ett år, och inte är statligt anställd eller biståndsarbetare ska oftast inte vara försäkrad i Sverige.
Frågor och svar
Jag är egenföretagare och vill bedriva min verksamhet i ett land utanför EU/EES, 
Schweiz och Storbritannien 
en period. Vad ska jag göra och från vilket land kan jag få ersättning?
Om du har en enskild firma, kommanditbolag eller ett handelsbolag och ska bedriva verksamhet i något av länderna som Sverige har avtal om social trygghet med ska du kontakta oss för att ta reda på vad som gäller för dig.
Om du har ett företag och ska bedriva verksamhet i ett land som Sverige inte har avtal om social trygghet med, kan du fortsätta vara försäkrad för ersättningar som grundas på arbete i Sverige. Det gäller om ditt företag har sitt fasta driftställe här. Ditt företag har ett fast driftställe i Sverige om det bedriver affärsverksamhet helt eller delvis från en stadigvarande plats här. För att fortsätta att vara försäkrad i Sverige ska arbetet utomlands vara tillfälligt och ha koppling till arbetet vid det fasta driftstället i Sverige.
Om du har ett aktiebolag räknas du som anställd i ditt företag och reglerna om utsändning för anställda gäller även för dig.
Jag är utsänd biståndsarbetare. Vad gäller för mig?
Om du är utsänd till ett land som Sverige har avtal med gäller reglerna om utsändning för det landet, se under respektive land. Det gäller dock bara för de ersättningar som ingår i avtalet. För andra ersättningar gäller samma regler som för länder som Sverige inte har avtal om social trygghet med.
Du som är utsänd till ett land som Sverige inte har avtal om social trygghet med och är anställd av ett svenskt trossamfund, ett organ som är knutet till ett sådant samfund eller en svensk ideell biståndsorganisation, kan tillsammans med dina familjemedlemmar fortsätta vara försäkrade i Sverige och få ersättning från Försäkringskassan.
Du kan fortsätta att vara försäkrad i Sverige om:
du sänds ut till ett land utanför EU/EES, Schweiz och Storbritannien
du som sänds ut har bott i Sverige en tid innan och i direkt anslutning till utsändningen
utlandsvistelsen förväntas vara längst fem år
organisationen uppfyller de krav som finns.
Jag är utsänd av min arbetsgivare till ett land utanför EU/EES, 
Schweiz och Storbritannien 
och ska ta med mig min familj till det andra landet. Vad gäller för mina familjemedlemmar?
Det beror på vilket land du är utsänd till, hur länge du ska vara utsänd och vilken arbetsgivare du har. Förutsättningarna gäller inte om din partner också jobbar i det andra landet.
Om du är utsänd till ett land som Sverige inte har avtal om social trygghet med kan dina familjemedlemmar anses fortsatt försäkrade i Sverige om ni ska vara utomlands kortare tid än ett år, eller om du är statligt utsänd eller biståndsarbetare.
Om du är utsänd till ett land som Sverige har avtal om social trygghet med beror det på vad som står i det avtalet. Se mer information under rubriken för respektive land.
Kan Försäkringskassan göra undantag från reglerna om vilket lands socialförsäkringslagstiftning jag ska omfattas av?
Ja, det finns möjlighet att göra undantag från reglerna genom att Försäkringskassan träffar en överenskommelse med myndigheten i det andra landet. Det gäller länder som Sverige har avtal om social trygghet med.
Du ansöker om undantag, så kallad dispens, hos myndigheten i det land vars socialförsäkringslagstiftning du vill omfattas av. Vill du omfattas av svensk lagstiftning ska du kontakta Försäkringskassan.
        Relaterade länkar
    
Flytta utomlands
Jobba utomlands
EU-kort och vård utomlands
Studera utomland
Senast uppdaterad 
7 maj 2025