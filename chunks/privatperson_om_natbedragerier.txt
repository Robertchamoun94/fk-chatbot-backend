Om nätbedrägerier - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om nätbedrägerier
Det händer att bedragare utger sig för att vara Försäkringskassan för att komma åt dina uppgifter. Bedragarna använder sig då av mejl, sms eller telefonsamtal för att försöka få tillgång till dina uppgifter. Var alltid misstänksam om du får en uppmaning om att klicka på en länk och fylla i dina bankuppgifter. Följ aldrig sådana uppmaningar!
Falska mejl eller sms
Om du har fått ett mejl eller sms som ser ut att komma från Försäkringskassan och som du misstänker är falskt ska du
inte klicka på länkar
inte öppna bilagor
inte svara på meddelandet.
Lämna inte ifrån dig uppgifter om bankkontonummer eller kreditkortsnummer. Försäkringskassan frågar aldrig efter dina kontouppgifter i mejl eller i sms. Det gör vi endast via våra 
e-tjänster som du loggar in på med din e-legitimation.
Rapportera sms till 7726
Om du fått ett misstänkt bluff‑sms kan du vidarebefordra meddelandet till 7726. Siffrorna motsvarar ordet SPAM på knappsatsen i telefonen och är globalt etablerat för att rapportera bluff-sms. Det är ett operatörsoberoende nummer som alla kan använda. På så sätt får teleoperatörerna veta vilka bluff‑sms som förekommer.
Vår rekommendation är att du sedan raderar mejlet eller meddelandet.
Så kan du känna igen bluffmeddelanden
Bluffmeddelanden via mejl och sms kan vara svåra att skilja från riktiga meddelanden. Några saker som du kan vara extra uppmärksam på är
om språket i meddelandet inte känns rätt (för förtroligt, dålig svenska)
pengar ska betalas ut i euro
att webbadresserna inte leder till Försäkringskassans webbplats, eller ser konstiga ut med blandade siffror och bokstäver
att svenska och engelska (eller andra språk) blandas i meddelandet.
Vi använder säkra kanaler
SMS och mejl från Försäkringskassan skickas bara till dig om du har ett pågående eller nyligen avslutat ärende hos oss. Du får bara sms eller mejl om du har anmält det på Försäkringskassans Mina sidor eller om våra handläggare söker dig.
Om du får ett brev från Försäkringskassan i din digitala brevlåda, exempelvis Kivra, kan du känna dig trygg med att det är från rätt avsändare.
Telefonsamtal
Det förekommer att bedragare ringer och utger sig för att vara från Försäkringskassan. Om personen ber dig att lämna ut uppgifter om ditt bankkontonummer eller kreditkortsnummer, ska du inte göra det. Försäkringskassan frågar aldrig efter dina kontouppgifter i telefon!
Försäkringskassan ber dig bara identifiera dig med Bank‑ID när du själv ringer till vårt kundcenter. Försäkringskassans medarbetare ringer aldrig upp dig och ber dig starta Bank‑ID för identifiering.
Vem kontaktar jag?
Om du får ett falskt mejl, sms, samtal eller misstänker att du har blivit utsatt för bedrägeri ska du inte kontakta Försäkringskassan, utan anmäl det direkt till Polisen.
Anmäl brott (polisen.se)
 Länk till annan webbplats, öppnas i nytt fönster.
Tänk på att även kontakta din bank för att spärra ditt konto om du tror att du har blivit utsatt för bedrägeri.
        Relaterade länkar
    
Kurser i säkerhet på nätet
Snabbkurser i förebyggande syfte (internetstiftelsen.se)
 Länk till annan webbplats, öppnas i nytt fönster.
Skydda dig mot nätfiske och skadlig kod (msb.se)
 Länk till annan webbplats, öppnas i nytt fönster.
Säkerhetskollen (stoldskyddforeningen.se)
 Länk till annan webbplats, öppnas i nytt fönster.
Senast uppdaterad 
10 december 2024