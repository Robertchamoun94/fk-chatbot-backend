Barnet bor hos båda föräldrarna – växelvist boende - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Barnet bor hos båda föräldrarna – växelvist boende
Teckenspråk
 
& 
                        Underhållsbidrag vid växelvist boende
                    
2 minuter
Den här filmen vänder sig till dig som vill få information om underhållsbidrag vid växelvist boende.
 
När barnet bor ungefär lika mycket hos båda sina föräldrar kallas det växelvis boende. Oftast behöver ingen förälder betala underhållsbidrag då. Men det kan bli aktuellt om det är stor skillnad på ekonomi.
Vem ska betala underhållsbidrag?
Det vanligaste vid växelvis boende är att barnet bor varannan vecka hos föräldrarna. Båda föräldrarna anses då stå för sin del av kostnaderna för barnet. Det betyder att ingen behöver betala underhållsbidrag. Men om föräldrarnas ekonomiska situation skiljer sig mycket åt kan det ändå vara rättvist att den förälder som har bäst ekonomi betalar underhållsbidrag. Barnets levnadsstandard ska inte variera alltför mycket från vecka till vecka.
Att föräldrarnas ekonomiska situation skiljer sig åt kan till exempel bero på stora skillnader i inkomst eller förmögenhet.
Så kommer fram till ett rättvist underhållsbidrag
Hjälp med att beräkna underhållsbidrag
Avtal om underhållsbidrag
Med ett skriftligt avtal om underhållsbidrag blir det tydligare vad som gäller för båda parter. Avtalet är en överenskommelse mellan er och ska inte skickas till Försäkringskassan.
5251 Avtal om underhållsbidrag till barn
 Pdf, 823 kB.
5252 Avtal om underhållsbidrag till barn som fyllt 18 år
 Pdf, 820 kB.
Samarbetssamtal hos kommunen
Ni kan få hjälp att komma överens om ett underhållsbidrag genom ett samarbetssamtal. Alla kommuner ska erbjuda sådana samtal vid separationer där barn är inblandade. Ni betalar ingenting för samtalen.
Samarbetssamtalen handlar om att enas i viktiga frågor som gäller barnet. Det kan också handla om till exempel vårdnad, boende och umgänge. Samtalen kan leda fram till en muntlig överenskommelse, eller ett skriftligt avtal om någon vill ha det.
Kontakta familjerätten i kommunen för att boka ett samarbetssamtal. Kontaktuppgifter finns på kommunens webbplats.
Om ni inte kan komma överens genom samarbetssamtal kan nästa steg vara att en domstol får bestämma. Kontakta ett juridiskt ombud för att få veta hur ni ska göra.
Läs mer om samarbetssamtal på 1177
 Länk till annan webbplats, öppnas i nytt fönster.
        När barnet fyller 18
    
    
Barnet har rätt till underhållsbidrag så länge han eller hon fortfarande går i gymnasiet eller grundskolan. Det gäller ända tills barnet fyller 21 år. Men när barnet har fyllt 18 år ska underhållsbidraget betalas direkt till honom eller henne. Det är också barnet som ska skriva avtal och komma överens om underhållsbidraget med den förälder som betalar.
5252 Avtal om underhållsbidrag till barn som fyllt 18 år
 Pdf, 820 kB.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Tips från Försäkringskassan
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
17 februari 2025