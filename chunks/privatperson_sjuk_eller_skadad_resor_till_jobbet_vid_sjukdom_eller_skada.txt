Resor till jobbet vid sjukdom eller skada - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Resor till jobbet vid sjukdom eller skada
Du som kan jobba trots att du är skadad eller sjuk, men har svårt att ta dig till jobbet kan ha rätt till ersättning för arbetsresor. Arbetsresor kan till exempel innebära att du tar taxi istället för att åka kollektivt om du har svårt att gå.
På den här sidan
Kan jag få ersättning för arbetsresor?
Du kan få ersättning för arbetsresor om du kan jobba trots att du är sjuk eller har en skada som gör att du inte kan ta dig till och från jobbet som vanligt. Ersättning för arbetsresor får du istället för att vara sjukskriven om du uppfyller villkoren för att få sjukpenning.
Du kan få arbetsresor under en begränsad period. Ersättningen gäller endast för resa mellan jobbet och hemmet och du får ersättning för det billigaste alternativet. Det innebär att om du normalt åker med kollektivtrafik men under sjukdomstiden måste köra bil, kan du få ersättning för mellanskillnaden av kostnaden för bilresorna och kostnaden för kollektivresorna.
Gör så här för att ansöka
 
Steg
 1
 
Ansök om arbetsresor i din ansökan för sjukpenning
 
I ansökan fyller du i att du kan jobba om du får möjlighet att resa till jobbet på ett annat sätt än du brukar göra. Vi gör en bedömning av om du uppfyller villkoren för sjukpenning och ifall ersättning för arbetsresor är en rimlig lösning.
Sjukskriven när du är anställd
Om du redan har ansökt om sjukpenning eller om du har sjukpenning sedan tidigare kan du ringa till oss på 
0771‑524 524
 för att ändra ansökan till ersättning för arbetsresor.
Steg
 2
 
Vänta på att vi kontaktar dig
 
När vi utreder din ansökan kontaktar vi dig. För att vi ska kunna bedöma om du har rätt till ersättning för arbetsresor, behöver vi veta
hur mycket du vanligtvis betalar för dina resor till och från jobbet
din hemadress och adress för arbetsplatsen
hur långt det är mellan hemmet och jobbet
hur mycket det kostar att resa till jobbet på annat sätt än vanligt.
Steg
 3
 
Lämna försäkran och kvitton
 
När vi har beslutat att du får ersättning för arbetsresor ska du skicka in dina kvitton för resor och lämna en försäkran om ersättning för arbetsresor. Du kan lämna in försäkran och kvitton löpande.
            
                Lämna försäkran om arbetsresor
            
            
 Till e-tjänsten
Behöver du ansöka på blankett?
7373 Försäkran – Ersättning för arbetsresor
 Pdf, 150 kB.
När kommer pengarna?
Om du blir beviljad ersättning för arbetsresor så får du en utbetalning när vi är klara med handläggningen.
Senast uppdaterad 
11 juni 2025