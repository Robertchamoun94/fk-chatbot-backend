Tips till dig som ska vabba - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Tips till dig som ska vabba
1 november 2024
Under hösten är det många barn som är sjuka. Vi har samlat några tips som är bra att känna till när det är dags att vabba. Det är till exempel möjligt att två föräldrar delar på dagen eller att någon annan närstående tar hand om barnet.
När du behöver ta hand om ett sjukt barn och inte kan jobba, eller söka jobb, kan du få ersättning för vab. Det gäller även dig som är egenföretagare. Här är några tips för vad som är bra att tänka på när det är dags att vabba.
Dela på dagen eller låt någon närstående vabba
Föräldraförsäkringen är flexibel. Om ni är två föräldrar kan ni dela på vabben. Ni kan till exempel vabba halva dagen var, eller varannan dag. Ett annat tips är att det inte måste vara du som är förälder som vabbar. Om ni har någon i er närhet som kan vabba så kan den personen få ersättning för vab om hen inte jobbar eller söker jobb samtidigt.
Ansök när barnet är friskt
När barnet är friskt igen och du är tillbaka på jobbet så är det dags att ansöka om vab. Kom ihåg att ansöka senast 90 dagar efter den första dagen som du var hemma med barnet. Använd gärna vår app för att ansöka om ersättning. I appen kan du även hålla koll på dina dagar med vab, se vad som händer i ditt ärende och få reda på när pengarna kommer.
Kom ihåg intyg från vården om barnet är sjukt mer än 7 dagar
På barnets åttonde sjukdomsdag ska du be en sjuksköterska eller en läkare om ett intyg. Det går bra att träffa vården digitalt. Tänk på att även de dagar när du inte tar ut ersättning för vab, till exempel lördagar och söndagar, räknas in i barnets sjukdomsperiod.
Kontrollera att dina uppgifter stämmer
Gå igenom din ansökan och granska så att dina uppgifter fortfarande stämmer. Det gäller till exempel din lön, arbetsgivare och vilken förskola eller skola ditt barn går i. Vi vill även ha telefonnumret till skolan eller förskolan för att få veta vilka dagar ditt barn har varit frånvarande.
Du kan läsa mer om att vabba:
Vård av barn (vab)
Till nyhetsarkivet