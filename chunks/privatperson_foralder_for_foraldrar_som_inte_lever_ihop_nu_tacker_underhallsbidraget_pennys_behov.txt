Nu täcker underhållsbidraget Pennys behov - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nu täcker underhållsbidraget Pennys behov
När Anna och Stefan separerade var de osams om det mesta.
– Det var ingen lätt tid, men så här i efterhand kan jag se att min reaktion berodde på att jag upplevde att separationen i sig var en sådan förlust, säger Anna.
Stefan flyttade direkt till en annan lägenhet, vilket innebar att Anna själv fick stå för alla kostnader för barnen.
– Helt plötsligt hade jag samma kostnader, men mindre än hälften av inkomsten. Jag sökte i och för sig underhållsstöd, men det täcker ju inte alla kostnader.
I efterhand har Stefan berättat att han blev jättearg när han fick brev från Försäkringskassan med information om att Anna fick underhållsstöd och att han skulle betala tillbaka det till Försäkringskassan.
Han ville inte att staten skulle bli inblandad i försörjningen av hans barn. Att det var onödigt att han skulle betala 1 573 kronor i underhållsstöd till Försäkringskassan som i sin tur betalade samma summa till Anna. Han tyckte att det kändes fel att använda Försäkringskassan som mellanhand.
Anna menar att det var nödvändigt eftersom de inte kunde prata med varandra.
Samarbetssamtal för att komma överens
Men när den äldsta dottern var i åttaårsåldern kom vändningen.
– Penny cyklade omkull och hamnade på akuten och jag blev tvungen att ringa Stefan. När vi satt där på sjukhuset och väntade blev det naturligt att börja prata med varandra igen. Då insåg vi att vi inte var så arga på varandra längre.
Efter besöket på akuten tinade relationen mellan Anna och Stefan upp och de beslöt sig för att boka tid för samarbetssamtal hos kommunen. De fick träffa en samtalsledare som hjälpte dem att komma överens om hur umgänget med barnen skulle se ut och hur man kan tänka kring underhåll och ekonomi.
Hjälp att räkna ut underhållsbidrag
De fick också tips om det beräkningsverktyg som finns på Försäkringskassans webbplats där man kan räkna ut ett rättvist underhållsbidrag. De valde att använda de förifyllda uppgifterna från Konsumentverket som visar hur mycket barn i olika åldrar kostar och sen fyllde de i sina respektive inkomster och utgifter. Uträkningen visade att Stefan ska betala 2 030 kronor för deras yngsta barn och 2 340 kronor för deras äldsta.
– Och det är ju betydligt mer än vad underhållsstödet skulle ha gett, säger Anna.
När beräkningen var klar använde de avtalsmallen som finns på webbplatsen. Både Anna och Stefan tycker att det känns skönt att ha allt på pränt. Samtalsledaren har också informerat dem om att de bör göra om beräkningen om några år eftersom barn kostar mer ju äldre de blir.
– Jag tycker det är så skönt att vi kan prata om det här, säger Anna. Visst är det jobbigt att ta upp frågan om pengar, med det är verkligen värt det. Nu är det ett belopp som är rättvist och som täcker barnens behov. Och det är ju det som är det viktigaste, att barnen får det de behöver.
Bra att tänka på för er som separerar
Om ni inte kan komma överens kan ni vända er till er kommun och få hjälp i ett gratis samarbetssamtal.
Försäkringskassan kan hjälpa er att räkna ut ett underhållsbidrag och att skriva ett avtal. Ni kan boka ett webbmöte och få personlig hjälp av en handläggare.
Om ni får högre eller lägre lön, fler barn eller om ert barn får andra behov kan det vara bra att räkna om underhållsbidraget.
Om ni får några ersättningar, till exempel bostadsbidrag, från Försäkringskassan kan dessa påverkas av att ni separerar.
        Relaterade länkar
    
Film
Underhållsbidraget – föräldrarnas ansvar (youtube.com)
 Länk till annan webbplats, öppnas i nytt fönster.
Om barnet bor hos dig
Underhållsbidrag
Underhållsstöd
Om barnet inte bor hos dig
Underhållsbidrag
Underhållsstöd
Senast uppdaterad 
21 februari 2025