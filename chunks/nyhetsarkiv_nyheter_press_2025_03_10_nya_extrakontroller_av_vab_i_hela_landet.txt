Nya extrakontroller av vab i hela landet - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Nya extrakontroller av vab i hela landet
10 mars 2025
Under våren kommer Försäkringskassan återigen göra extra kontroller av vab-ansökningar i hela landet.
Försäkringskassan gör allt fler kontroller och blir också mer träffsäkra i kontrollarbetet tack vare ökad kunskap och bättre verktyg. Vi kontrollerar både före och efter utbetalning.
När brott misstänks inom vab hämtar Försäkringskassan in uppgifter från bland annat arbetsgivare. Medvetet felaktiga uppgifter i en vab-ansökan utreds som ett misstänkt bidragsbrott, vilket kan leda till polisanmälan. Den som döms för bidragsbrott kan få böter men också fängelse i upp till fyra år. Försäkringskassan kräver också alltid tillbaka de pengar som gått ut felaktigt.
De flesta som ansöker om vab gör rätt men det är ett problem att vissa föräldrar missbrukar ersättningen. Vab är en del av socialförsäkringen som ger ekonomisk trygghet vid till exempel sjukdom, skada eller föräldraledighet. Systemet för socialförsäkringen bygger på tillit men bidragsbrotten ökar och med det behovet av att kunna kontrollera mer.
– I dag är det lätt att ansöka om vab och pengarna kommer fort. Tyvärr ser vi att det finns en grupp som begår bidragsbrott och vi gör allt vi kan för att hitta och lagföra de personerna, säger Peter Fausö chef för Försäkringskassans kontrollverksamhet.
Faktaruta:
Tänk på det här när du ansöker om vab
Stämmer de förifyllda uppgifterna fortfarande? Det gäller till exempel din lön, arbetsgivare och vilken förskola eller skola ditt barn går i.
Har du fyllt i rätt timmar på rätt dag? Det är extra viktigt om du till exempel är sjukskriven på deltid eller får någon annan ersättning för samma dag.
Om du har flera barn, kolla att du ansöker om vab för rätt barn.
Stäm av med den som har vabbat för samma barn, så att ni inte ansöker om ersättning för samma dagar eller timmar. Håll koll med Föräldrakalendern.
Om du själv är sjuk, och har sjukanmält dig hos din arbetsgivare, har du inte rätt till ersättning för vab.
Du kan få ersättning för vab när du
Avstår från arbete för att ta hand om ett barn som inte kan gå till förskolan, skolan eller motsvarande på grund av sjukdom eller smitta
följer med ett barn till läkare, barnavårdscentralen (BVC), tandläkaren eller BUP.
Läs mer:
Vård av barn (vab)
Till pressmeddelanden