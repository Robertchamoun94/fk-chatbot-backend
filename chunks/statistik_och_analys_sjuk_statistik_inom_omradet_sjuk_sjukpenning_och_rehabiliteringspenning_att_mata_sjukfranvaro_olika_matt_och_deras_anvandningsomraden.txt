Att mäta sjukfrånvaro – olika mått och deras användningsområden - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Att mäta sjukfrånvaro – olika mått och deras användningsområden
Sjukfrånvaro är komplext på flera sätt och påverkas av en mängd faktorer, exempelvis sjukförsäkringens regelverk och utvecklingen i arbetslivet. Dessutom kan den på samhällsnivå mätas på olika sätt och måtten belyser olika aspekter av sjukfrånvaron.
På den här sidan beskriver vi de mått på sjukfrånvaro som Försäkringskassan redovisar och när det lämpar sig att använda respektive mått.
Från sjuklön till sjukpenning
Under de första 14 dagarna i en sjukperiod får en anställd sjuklön av sin arbetsgivare. Om hens arbetsförmåga fortfarande är nedsatt även efter det att sjuklöneperioden har löpt ut kan hen få sjukpenning eller rehabiliteringspenning från Försäkringskassan. Personer som inte omfattas av sjuklön, exempelvis egenföretagare och arbetslösa, kan få sjukpenning de första 14 dagarna i en sjukperiod .
I statistiken kallas den sammanhängande perioden med sjukpenning och rehabiliteringspenning för ett "sjukfall". Sjukfrånvaro under sjuklöneperiodens första 14 dagar kan följas genom Statistikmyndigheten SCB:s statistik om 
Anställningar (scb.se)
 Länk till annan webbplats, öppnas i nytt fönster.
.
Olika mått på sjukfrånvaro
Startade sjukfall
visar hur många nya sjukskrivningar som startas under en viss period
ger en bild av sjukfrånvarons inflöde, så kallad incidens
kan användas för att se hur många sjukfall som startas en given period med en viss diagnos, till exempel stressdiagnos (F43).
Pågående sjukfall
visar hur många som har en pågående sjukskrivning i slutet av en månad
ger en bild av sjukfrånvarons omfattning, så kallad prevalens
ger en ögonblicksbild av hur många som är sjukskrivna vid en given tidpunkt
kan användas för att se hur många som är sjukskrivna i en viss diagnos vid en given tidpunkt, till exempel hur många som har ett pågående sjukfall med stressdiagnos (F43).
Diagnos är viktigt för ett sjukfalls duration eller varaktighet, det vill säga hur länge ett sjukfall pågår. Diagnoser med längre varaktighet är alltid överrepresenterade eller mer vanligt förekommande i pågående sjukfall. Exempelvis står psykiatriska diagnoser för ungefär en tredjedel av de startade sjukfallen men närmare hälften av de pågående sjukfallen.
Ohälsomått
Ohälsomått är ett relationsmått där antalet sjukdagar sätts i relation till antalet personer som skulle kunna bli aktuella för ersättningen. Ohälsomåtten baseras på ersättningarna
sjukpenning, rehabiliteringspenning, aktivitetsersättning och sjukersättning. Måtten kan användas för att följa sjukfrånvarons utveckling.
Sjukpenningtalet 2.0
visar antal utbetalda dagar med sjuk- och rehabiliteringspenning i relation till antalet sysselsatta och arbetssökande i åldern 15–69 år
tar hänsyn till hur många som är sysselsatta eller arbetssökande i en kommun (eller ett län) och därmed kan få sjuk- eller rehabiliteringspenning
är det bästa måttet att använda för att göra jämförelser av sjukfrånvaro mellan kön och åldersgrupper eller mellan olika län och kommuner.
Sjukpenningtalet 1.0
visar antal utbetalda sjuk- och rehabiliteringsdagar i relation till befolkningen 16—64 år
finns publicerad från år 2000 och är därför bästa måttet att använda om man är intresserad av utvecklingen över lång tid.
Sjuktalet
är ett äldre mått som bara innehåller sjukpenning och visar utvecklingen från 1955
är bästa måttet om man vill se utvecklingen över en mycket lång tidsperiod.
Ohälsotalet
innehåller utöver sjuk- och rehabiliteringspenning även aktivitetsersättning och sjukersättning.
Sjukpenning och rehabiliteringspenning visar sjukfrånvaron vid tillfälligt nedsatt arbetsförmåga. Aktivitetsersättning och sjukersättning visar i stället sjukfrånvaron vid varaktigt nedsatt arbetsförmåga.
kan användas för att visa hur den samlade sjukfrånvaron med ersättning från sjukförsäkringen ser ut, satt i relation till befolkningen i åldern 16‑64 år.
Regelförändringar påverkar statistiken
Alla mått påverkas i hög grad av förändringar i lagar och regler. Tänk därför på att sådana förändringar kan påverka vad måtten visar över tid.
Förändringar inom socialförsäkrings och bidragsområdena
 Pdf, 714 kB, öppnas i nytt fönster.
Statistik
Startade sjukfall
Antal startade sjukfall 
Startade sjukfall efter diagnoskapitel
 Länk till annan webbplats.
Startade sjukfall på grund av stress
 Länk till annan webbplats.
Startade sjukfall efter diagnos
 Länk till annan webbplats.
Pågående sjukfall
Antal pågående sjukfall
 Länk till annan webbplats.
Antal pågående sjukfall efter diagnoskapitel
 Länk till annan webbplats.
Antal pågående sjukfall på grund av stress
 Länk till annan webbplats.
Ohälsomått
Sjukpenningtalet 2.0
 Länk till annan webbplats.
Sjukpenningtalet 1.0
 Länk till annan webbplats.
Sjuktalet
 Länk till annan webbplats.
Ohälsotalet
 Länk till annan webbplats.
Senast uppdaterad 
14 mars 2025
Dela sidan
 
Dela sidan på 
 
Facebook
 
 (öppnas i nytt fönster)
 
Dela sidan på 
 
X
 
 (öppnas i nytt fönster)
 
Dela sidan med 
 
Mejl
 
 (öppnas i nytt fönster)