Personuppgiftsincident - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Personuppgiftsincident
Försäkringskassan lämnar nedanstående information på grund av en händelse som innebär att personuppgifter kan ha röjts på ett otillbörligt sätt. Informationen lämnas utifrån skyldigheten i dataskyddsförordningen artikel 34.
Det här har hänt
Försäkringskassans it-system för tandvårdsstöd får användas av anslutna vårdgivare, det vill säga tandläkare och tandhygienister. Uppgifterna i systemet får endast användas för att beräkna kostnaden för vård i de fall vårdgivaren har en pågående eller planerad patientrelation med den registrerade. Tidigare i år upptäcktes att en vårdgivare hämtat och delat vissa uppgifter från it-systemet med ett telemarketingbolag i syfte att marknadsföra sin verksamhet. Det är inte tillåtet.
Hur vet jag om mina uppgifter spreds?
Vi kan inte med säkerhet säga om just dina uppgifter använts på ett otillbörligt sätt. Har du under året blivit uppringd av ett telemarketingbolag med frågor och erbjudanden kopplat till din tandvård kan du vara berörd.
Har det här påverkat min rätt till tandvårdsstöd?
Nej, det som hänt innebär inte att du går miste om någon ersättning. Den här vårdgivaren har kunnat ta del av uppgifter om bland annat när någon gjort sitt senaste tandläkarbesök, vilka allmänna tandvårdsbidrag de haft tillgängliga, samt hur högt högkostnadsbelopp personen har i sin pågående ersättningsperiod.
Vidtagna åtgärder
Försäkringskassan hanterar detta som en personuppgiftsincident och har anmält händelsen till Integritetsskyddsmyndigheten, IMY. Händelsen kommer dessutom anmälas till inspektionen för vård och omsorg samt till Polisen.
Kontakt
Har du frågor om det som hänt får du gärna höra av dig till oss. Du når oss enklast genom att ringa vårt kundcenter på 
0771 – 524 524
 och be att få prata med någon om tandvårdsstöd.
Senast uppdaterad 
25 juni 2025