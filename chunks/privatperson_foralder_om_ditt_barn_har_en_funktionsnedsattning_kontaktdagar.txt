Kontaktdagar - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Kontaktdagar
Teckenspråk
 
& 
                        Kontaktdagar
                    
10 minuter
Den här filmen vänder sig till dig som vill få information om kontaktdagar och när du kan få ersättning för dessa.
 
Du som har ett barn som omfattas av LSS har rätt att ta ut kontaktdagar. Dagarna är till för att du som förälder ska få ökad kunskap om hur du kan stötta ditt barn. Du kan få ersättning för 10 kontaktdagar per barn och år.
Vem kan få ersättning för kontaktdagar?
Du kan få ersättning för kontaktdagar om du
har barn yngre än 16 år som omfattas av LSS
har en sjukpenninggrundande inkomst (SGI)
avstår från att jobba eller går miste om a-kassa
är försäkrad i Sverige.
Du är i regel försäkrad i Sverige om du bor eller jobbar här. Om du bor eller arbetar i olika länder kan det finnas undantag, liksom om du nyligen flyttat hit.
Försäkrad i Sverige
När kan man ta ut kontaktdagar?
Du kan ta ut kontaktdagar när du ska
delta i föräldrautbildning, till exempel kurser som anordnas av ett funktionsrättsförbund
besöka eller vara med i barnets förskola eller skola
medverka i aktiviteter som anordnas av skolan.
Barnet behöver inte vara med vid till exempel skolbesök eller kurser för att du ska få ersättning. Båda föräldrarna kan få ersättning för samma barn och tid.
Hur mycket pengar kan jag få?
Du får samma ersättning som när du vabbar (tillfällig föräldrapenning). Det är lite mindre än 80 procent av din vanliga inkomst.
Så ansöker du om ersättning för kontaktdagar
Du ansöker på samma sätt som när du vabbar, men kryssar i att du ansöker om ersättning för kontaktdagar.
            
                Ansök om vab
            
            
 Till e-tjänsten
Ansöker du via mobilen – använd vår app
Ladda ner appen Försäkringskassan på Google play eller App store.
Google Play (play.google.com)
 Länk till annan webbplats, öppnas i nytt fönster.
App Store (apps.apple.com)
 Länk till annan webbplats, öppnas i nytt fönster.
Utbetalning
Utbetalningsdatum och handläggningstider
Frågor och svar
Kan jag spara kontaktdagar i år och ta ut dem nästa år?
Nej. Det går inte att spara dagar från ett år för att ta ut dem ett senare år.
Kan jag få pengar för delar av arbetsdagen?
Ja. Du kan få pengar för hel, tre fjärdedels, halv, en fjärdedels eller en åttondels dag.
Dela antalet timmar som du avstått från att arbeta med antalet timmar som du skulle ha arbetat. Se i tabellen hur mycket tillfällig föräldrapenning du kan söka:
0 procent–12,4 procent = 0
12,5 procent–24 procent = 1/8
25 procent–49 procent = 1/4
50 procent–74 procent = 1/2
75 procent–99 procent = 3/4
100 procent = 1/1
Exempel: Kalle skulle ha arbetat 6 timmar men var på besök i skolan i 4 timmar. 4/6 = 0,66. Kalle var alltså borta 66 procent av sin arbetstid. Kalle kan ansöka om ersättning för kontaktdagar för en halv dag.
Kan någon annan än föräldrarna få ersättning för kontaktdagar?
Ja. Kontaktdagar kan också användas av
den som bor tillsammans med en förälder
familjehemsförälder (tidigare kallad fosterförälder)
den eller de som tar emot ett barn i syfte att adoptera det
någon annan person som har den rättsliga vårdnaden om barnet.
Kan jag överlåta kontaktdagar mellan mina barn?
Nej, det går inte att föra över dagar från ett barn till ett annat.
Vad är LSS?
Lagen om stöd och service till vissa funktionshindrade (LSS), är en rättighetslag som ska garantera personer med omfattande och varaktiga funktionshinder goda levnadsvillkor, att de får den hjälp de behöver i det dagliga livet och att de kan påverka vilket stöd och vilken service de får. Målet är att den enskilde får möjlighet att leva som andra.
Lagen om stöd och service till vissa funktionshindrade - LSS (1177.se)
 Länk till annan webbplats, öppnas i nytt fönster.
Senast uppdaterad 
25 juni 2025