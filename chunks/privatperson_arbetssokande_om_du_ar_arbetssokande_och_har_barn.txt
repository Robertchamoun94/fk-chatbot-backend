Om du är arbetssökande och har barn - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Om du är arbetssökande och har barn
Teckenspråk
 
& 
                        Föräldrapenning och vab för arbetssökande
                    
3 minuter
Den här filmen vänder sig till dig som vill få information om föräldrapenning och VAB för arbetssökande.
 
Här finns information om föräldrapenning, vab och om hur du skyddar din SGI om du är föräldraledig och blir arbetssökande.
Om du väntar barn
Om du är arbetssökande och väntar barn kan du få föräldrapenning när barnet är fött. Reglerna är desamma som om du arbetade. Den enda skillnaden är hur din ersättning räknas ut.
        Om du arbetade innan du blev arbetssökande
    
    
Om du arbetade innan du blev arbetssökande kan du få föräldrapenning som baseras på de inkomster du hade då. Det kallas för att du har en sjukpenninggrundande inkomst (SGI).
För att du ska få en ersättning baserad på din SGI måste du ha varit anmäld hos Arbetsförmedlingen första vardagen som du var arbetslös och fortfarande vara anmäld.
Om du arbetade 6 månader eller mer innan du blev arbetslös så räcker det att du anmälde dig till Arbetsförmedlingen inom 3 månader efter att du blev arbetslös.
        Om du inte arbetade innan du blev arbetssökande
    
    
Om du inte arbetade innan du blev arbetssökande får du 250 kronor per dag i föräldrapenning för dagarna på sjukpenningnivå.
Du kan inte få graviditetspenning eller ersättning för 10‑dagar vid barns födelse. Det beror på att du inte går miste om någon inkomst.
Om du är föräldraledig
Om du tar ut föräldrapenning och har blivit arbetslös eller kommer att bli arbetslös ska du höra av dig till oss och berätta det.
Viktigt att skydda din SGI
Om ditt barn är under 1 år kommer din sjukpenninggrundande inkomst (SGI) fortsätta vara skyddad tills den dagen barnet fyller 1 år. Försäkringskassan räknar ut din föräldrapenning och ersättning för vab utifrån din SGI. Från och med att ditt barn fyller 1 år är din sjukpenninggrundande inkomst skyddad om du:
anmäler dig på Arbetsförmedlingen senast samma dag som ditt barn fyller 1 år
tar ut hel föräldrapenning minst 5 dagar per vecka från och med ditt barns 1‑årsdag.
Om du tar ut mindre föräldrapenning eller helt slutar ta ut föräldrapenning måste du anmäla dig hos Arbetsförmedlingen för att få behålla din tidigare SGI. Det måste du göra samma dag.
Om du vabbar
Om du har a‑kassa kan du ha rätt till ersättning för vab när du vårdar sjukt barn.
Vård av barn (vab)
        Så här gör du som deltar i ett program hos Arbetsförmedlingen
    
    
Meddela Arbetsförmedlingen om du tar hand om ett sjukt barn och inte kan delta i ditt program. När du ansöker om ersättning fyller du i att du var frånvarande för tillfällig vård av barn de dagarna. Du får ersättning för dagar som du har vårdat ett sjukt barn.
            
                Ansök om ersättning för program hos Arbetsförmedlingen
            
            
 Till e-tjänsten
Om du inte kan logga in på Mina sidor ansöker du på blankett:
7114 Ansök om ersättning för program hos Arbetsförmedlingen
 Pdf, 863 kB.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Tips från Försäkringskassan
        Tillskott i familjen?
    
Vi ger dig och din partner personliga checklistor, smarta tips och påminnelser.
        Vänta barn-guiden
        
    
Senast uppdaterad 
25 juni 2025