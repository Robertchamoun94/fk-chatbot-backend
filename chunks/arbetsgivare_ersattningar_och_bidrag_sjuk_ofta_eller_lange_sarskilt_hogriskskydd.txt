Sjuk ofta eller länge – särskilt högriskskydd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Sjuk ofta eller länge – särskilt högriskskydd
Särskilt högriskskydd innebär att du som arbetsgivare kan få ersättning för dina sjuklönekostnader om medarbetaren riskerar att ha långa sjukperioder eller riskerar att vara sjuk ofta. För medarbetare som är
 
sjuka ofta görs inget karensavdrag.
Kan jag få ersättning för mina sjuklönekostnader?
Om medarbetaren har ansökt om och fått rätt till särskilt högriskskydd, kan du som arbetsgivare ansöka om ersättning för hela sjuklönekostnaden från Försäkringskassan.
Medarbetare omfattas av det särskilda högriskskyddet om det är troligt att de, på grund av en sjukdom eller en funktionsnedsättning, antingen kommer att vara
sjuk ofta (fler än 10 gånger under 1 år),
eller sjuk länge (fler än 28 dagar i följd).
        Så fungerar karensdagar vid särskilt högriskskydd
    
    
En medarbetare som är sjuk ofta (fler än 10 gånger per år) har rätt till sjuklön redan från första dagen. Du som arbetsgivare betalar sjuklön för de första 14 dagarna utan att göra karensavdrag. Sedan ansöker du om ersättning från Försäkringskassan för dina sjuklönekostnader.
Hur gör jag för att få ersättning?
1. Medarbetaren ansöker om särskilt högriskskydd
2. Medarbetaren meddelar dig om ansökan beviljas
Om ansökan beviljas kommer medarbetaren att meddela dig det. Hen ger dig ett skriftligt meddelande där det står vilken period som hen får särskilt högriskskydd och vad det innebär för dig som arbetsgivare. Beslutet börjar gälla tidigast den månad när ansökan kom in till oss.
3. Du som arbetsgivare ansöker om ersättning
Du behöver ansöka om ersättningen inom 12 månader. Om ansökan kommer in senare än 12 månader efter den månad som sjuklönen betalats ut så kan du inte få någon ersättning. Just nu har vi längre handläggningstider än vanligt. Det tar upp till 5 månader från att vi har tagit emot din ansökan till att vi har fattat beslut i ditt ärende.
När du ansöker om ersättning ska du ange den totala sjuklönekostnaden. Om du beräknar grundlön och till exempel ob-tillägg eller andra lönetillägg vid olika tillfällen, bör du vänta med att ansöka tills du kan beräkna hela sjuklönekostnaden. Om du redan har beviljats ersättning för en sjuklöneperiod kan du normalt inte få ytterligare beslut om ersättning för samma sjuklöneperiod vid ett senare tillfälle.
            
                Ansök om ersättning för sjuklönekostnader - Särskilt högriskskydd
            
            
 Till e-tjänsten
Frågor och svar
En medarbetare ska donera organ. Kan jag få ersättning för mina sjuklönekostnader?
Ja, om en medarbetare ska donera organ eller vävnader, eller genomgå utredning om sådant ingrepp, kan Försäkringskassan besluta om särskilt högriskskydd. Sjuklön kan då betalas ut redan från första dagen. Du ansöker hos Försäkringskassan om ersättning för dina sjuklönekostnader.
Medarbetaren har haft aktivitetsersättning. Finns speciella regler för särskilt högriskskydd?
Ja. I vissa fall kan medarbetaren få ett beslut om särskilt högriskskydd utan att Försäkringskassan utreder risken för framtida sjukperioder.
Det gäller om medarbetaren har haft rätt till aktivitetsersättning någon av de senaste tolv månaderna innan han eller hon ansöker om särskilt högriskskydd. I dessa fall ska fortfarande ett karensavdrag göras från medarbetarens sjuklön.
Aktivitetsersättning är ersättning till personer mellan 19 och 29 år vars arbetsförmåga är nedsatt med minst en fjärdedel i minst ett år.
Vad gör jag om jag inte kan ansöka digitalt?
Om du inte kan ansöka digitalt kan du ansöka med blankett:
7467 Ansök om ersättning för sjuklönekostnader för en anställd med särskilt högriskskydd
 Pdf, 788 kB.
Senast uppdaterad 
12 mars 2025