Att vara godkänd anordnare av arbetsplatsinriktat rehabiliteringsstöd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Att vara godkänd anordnare av arbetsplatsinriktat rehabiliteringsstöd
Arbetsgivare kan få bidrag från Försäkringskassan om de anlitar en godkänd anordnare av arbetsplatsinriktat rehabiliteringsstöd, till exempel för att utreda, genomföra och följa upp rehabiliteringsinsatser för en medarbetare. Syftet är att förebygga sjukfrånvaro och underlätta för sjukskrivna medarbetare att komma tillbaka till jobbet.
Det här krävs för att vara godkänd anordnare
För att vara godkänd anordnare av Försäkringskassan ska ditt företag
kunna starta sådana medicinska, rehabiliterande och arbetsanpassande åtgärder som en arbetsgivare ska ansvara för enligt arbetsmiljölagen och socialförsäkringsbalken
ha tillgång till samlad kompetens inom medicin och rehabilitering samt inom tre av områdena arbetsorganisation, beteendevetenskap, ergonomi, hälsovetenskap eller teknik
ha kunskap om arbetsgivares skyldighet att bedriva ett systematiskt arbetsmiljöarbete i enlighet med arbetsmiljölagen.
Om ditt företag blir godkänt och något därefter ändras i organisationen eller kompetenserna som kan påverka godkännandet, så måste du meddela Försäkringskassan så snart som möjligt.
Kompetenskraven är mer utförligt beskrivna i Försäkringskassans författningssamling. Den person som utför en insats ska ha någon av dessa kompetenser. Om ditt företag inte har personer med alla kompetenser anställda, ska de personer du anlitar vara kontrakterade genom avtal.
Försäkringskassans författningssamling 2014:1
 Pdf, 98 kB, öppnas i nytt fönster.
Ansök om att bli godkänd anordnare
För att ansöka om att bli godkänd anordnare av arbetsplatsinriktat rehabiliteringsstöd, fyll i blankett:
7027 Ansök om att bli godkänd anordnare av arbetsplatsinriktat rehabiliteringsstöd
 Pdf, 733 kB.
Bifoga också de handlingar som krävs enligt blanketten.
Du får ett beslut
Försäkringskassan skickar ett beslutsbrev där vi meddelar om företaget är godkänt eller inte. Som regel kommer beslutet inom 30 dagar efter att vi har fått en komplett ansökan. Om ditt företag blir godkänt kommer det automatiskt med i vårt register över godkända anordnare.
Arbetsplatsinriktat rehabiliteringsstöd – godkända anordnare sorterat efter postadress
 Excel, 35 kB, öppnas i nytt fönster.
Arbetsplatsinriktat rehabiliteringsstöd – godkända anordnare sorterat efter anordnare
 Excel, 36 kB, öppnas i nytt fönster.
        Relaterade länkar
    
Externa länkar
Förordning om arbetsplatsinriktat rehabiliteringsstöd (riksdagen.se)
 Länk till annan webbplats, öppnas i nytt fönster.
Senast uppdaterad 
27 januari 2025