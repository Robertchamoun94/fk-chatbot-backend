Information till skolan om aktivitetsersättning vid förlängd skolgång - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Information till skolan om aktivitetsersättning vid förlängd skolgång
Ersättningen aktivitetsersättning vid förlängd skolgång är till för de elever som behöver lite längre tid för att bli klara med skolan. När en elev ansöker finns det några uppgifter som Försäkringskassan behöver från dig som arbetar inom skolan.
På den här sidan
Vilka elever kan få aktivitetsersättning vid förlängd skolgång?
Reglerna för vem som kan få aktivitetsersättning:
Aktivitetsersättning vid förlängd skolgång
Information som Försäkringskassan kan behöva från skolan
Vilken information vi behöver från skolan beror på om skolan har som krav att eleverna har en funktionsnedsättning för att gå där, eller om skolan tar emot alla elever.
Om skolan bara är till för elever med funktionsnedsättning
Det här är exempel på skolor som bara tar emot elever med funktionsnedsättning:
anpassad grundskola eller anpassad gymnasieskola
Rh-anpassad utbildning
specialskola
riksgymnasium för elever som är döva och hörselskadade
komvux på anpassad nivå.
Skolans personal skriver ett intyg som visar att eleven studerar eller ska studera på utbildningen.
Kom ihåg att skriva elevens namn och personnummer, skolans namn, program och studiernas start- och slutdatum på intyget.
Om skolan tar emot alla elever
Det gäller till exempel den vanliga grundskolan, de nationella programmen på gymnasiet, komvux och folkhögskolor.
Vi kommer att få veta
vilken studietakt och vilket program eller vilka kurser som eleven läser
vad eleven tidigare studerat
vilka kursen som återstår för att hen ska bli klar med utbildningen
utbildningens start‑ och slutdatum.
För att göra det kan skolans personal till exempel utfärda ett intyg, skicka in en individuell studieplan och betyg. Kom ihåg att skriva elevens namn, personnummer och skolans namn på de underlag som ni skickar in.
Om eleven byter utbildning
Om en elev med aktivitetsersättning byter utbildning är det bra om du hör av dig till Försäkringskassan. Kontakta elevens handläggare eller kundcenter för partner och informera om
när eleven byter utbildning
varför eleven ska byta utbildning
hur lång studietid som är kvar för de ämnen som eleven behöver för att få grundläggande kunskaper till och med gymnasienivå.
När eleven börjar bli klar med sin utbildning
Du som arbetar i skolan kan hjälpa till att informera eleven om vad hen kan göra när utbildningen är klar. Eleven kan fortsätta att studera eller börja arbeta, men det finns också olika former av rehabilitering för att eleven ska komma ut i arbetslivet. Arbetsförmedlingen och kommunen har särskilda insatser för unga.
Försäkringskassan kan stötta i övergången till Arbetsförmedlingen.
Många unga kan gå vidare till högre studier eller arbete med eller utan stöd från Arbetsförmedlingen. Andra kan på grund av sjukdom eller funktionsnedsättning inte börja arbeta eller studera direkt, utan behöver någon form av rehabilitering. För dem finns möjlighet att ansöka om aktivitetsersättning vid nedsatt arbetsförmåga. Det är en ersättning för den som inte har fyllt 30 år och som inte kan arbeta heltid på grund av sjukdom, skada eller funktionsnedsättning under minst 1 år.
När en elev ansöker om aktivitetsersättning vid nedsatt arbetsförmåga kan Försäkringskassan behöva information från skolan, till exempel om skolan ordnat praktik och hur det i så fall fungerat för eleven. Det ta några månader för Försäkringskassan att utreda och besluta om aktivitetsersättning, så det är viktigt att ansökan görs i god tid.
Aktivitetsersättning för unga vuxna
Om eleven troligen aldrig kommer att kunna arbeta heltid på grund av sjukdom, skada eller funktionsnedsättning kan hen ansöka om hel sjukersättning från och med juli det år hen fyller 19 år.
Sjukersättning resten av arbetslivet (sjukpension)
Frågor och svar
 
 
Vilken typ av utbildning kan en elev få aktivitetsersättning vid förlängd skolgång för?
 
 
Eleven ska flytta utomlands, behöver jag kontakta Försäkringskassan?
 
 
Kan eleven få stöd till kostnader för vissa aktiviteter?
 
 
        Letade du efter något annat?
    
Aktivitetsersättning vid förlängd skolgång
Aktivitetsersättning för unga vuxna
Hjälp för arbetssökande med funktionsnedsättning eller ohälsa (arbetsformedlingen.se)
 Länk till annan webbplats, öppnas i nytt fönster.
Senast uppdaterad 
16 juni 2025