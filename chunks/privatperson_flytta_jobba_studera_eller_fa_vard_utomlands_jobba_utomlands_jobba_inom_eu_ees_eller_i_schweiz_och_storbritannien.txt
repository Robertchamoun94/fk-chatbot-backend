Jobba inom EU/EES eller i Schweiz och Storbritannien - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Jobba inom EU/EES, i Schweiz eller i Storbritannien
Teckenspråk
 
& 
                        Arbeta inom EU/EES eller i Schweiz
                    
13 minuter
Den här filmen vänder sig till dig som vill få information om vad som gäller för dig som ska arbeta inom EU/EES eller i Schweiz.
 
När du ska jobba i ett annat land inom EU/EES, i Schweiz eller i Storbritannien är det några saker du kan behöva göra. Det gäller om du ska jobba tillfälligt, men också om du flyttar till ett annat land för att jobba.
Du som jobbar i flera länder samtidigt eller växelvist hittar information på den här sidan:
Jobba i flera länder inom EU/EES, Schweiz eller Storbritannien
Om du jobbar på distans i ett annat land räknas det oftast som att du jobbar i det land där du fysiskt befinner dig, även om din arbetsgivare eller uppdragsgivare är i ett annat land.
Ska jag anmäla till Försäkringskassan att jag jobbar utomlands?
Ja, du ska anmäla till Försäkringskassan innan du börjar jobba i ett annat land så att vi kan utreda om du är fortsatt försäkrad i Sverige. Anmäl i e-tjänsten.
            
                Lämna uppgifter vid arbete, studier eller flytt utomlands
            
            
 Till e-tjänsten
Om du inte kan använda e-tjänsten kan du anmäla på den här blanketten.
5459 Uppgifter vid flytt till eller arbete i ett annat land
 Pdf, 903 kB.
Du som ska flytta utomlands ska även kontakta Skatteverket.
Alla vuxna i familjen ska anmäla när de och eventuellt medföljande barn flyttar från Sverige. Vuxna ska också anmäla om de börjar jobba i ett annat land än tidigare.
Flytta utomlands
Ansök också om intyg A1 om du ska vara utsänd från Sverige eller jobba i flera länder, så att vi kan avgöra vilket lands socialförsäkringslagstiftning du ska omfattas av. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Om du är utsänd ska din arbetsgivare komplettera din ansökan genom att fylla i en blankett:
    6221 Arbetsgivarens uppgifter vid utsändning
    
Pdf.
Du kan ladda upp din blanketten som en bilaga till din ansökan.
Om du inte kan använda e‑tjänsten
Använd blanketten nedan. När du fyllt i ska även din arbetsgivare fylla i samma blankett.
    6220 Begäran om intyg A1 eller intyg enligt socialförsäkringsavtal  
    
Pdf.
Vad händer när jag har anmält?
När du har anmält till oss utreder vi om du ska fortsätta att omfattas av svensk socialförsäkringslagstiftning. Det innebär dels att du kan få ersättning från Försäkringskassan, dels att du eller din arbetsgivare ska betala sociala avgifter till Sverige.
Du omfattas oftast av socialförsäkringslagstiftningen i det land där du jobbar, men om du är utsänd eller jobbar i flera länder gäller andra regler. Du kan inte vara omfattas av två länders lagstiftning samtidigt. Vilken ersättning du kan få och vilka sociala avgifter du eller din arbetsgivare ska betala varierar mellan länderna. Ta därför reda på vad som gäller i det land vars lagstiftning du omfattas av.
Försäkrad i Sverige
        Om du är offentligt anställd
    
    
Om du är offentligt anställd i ett land inom EU/EES i Schweiz eller i Storbritannien och bara har en arbetsgivare, så omfattas du av socialförsäkringslagstiftningen i det land där din arbetsgivare finns oavsett var du utför ditt arbete.
Om du är offentligt anställd i ett land och jobbar för en privat arbetsgivare i ett annat land, omfattas du av lagstiftningen i det land där din offentliga arbetsgivare finns.
Vem räknas som offentligt anställd?
Offentligt anställd är ett begrepp som används inom EU/EES, i Schweiz och Storbritannien när man avgör vilket lands socialförsäkringslagstiftning du ska omfattas av. Varje land bestämmer vem som räknas som offentligt anställd i det landet. I Sverige gäller att de som jobbar inom stat, kommun eller region räknas som offentligt anställda.
Statligt anställda som arbetar i ett annat EU/EES-land eller Schweiz
        Om du är utsänd av en svensk arbetsgivare
    
    
Du som är utsänd av en arbetsgivare i Sverige för att jobba i ett annat land inom EU/EES, i Schweiz eller i Storbritannien omfattas oftast av svensk socialförsäkringslagstiftning. Det innebär att du kan ha rätt till ersättning från Försäkringskassan om du till exempel blir sjuk.
Om vi kommer fram till att du är utsänd, så skickar vi intyg A1 till dig. Du visar intyget i det land där du jobbar, så att de vet att du kan få ersättning från Försäkringskassan och att din arbetsgivare betalar sociala avgifter till Sverige.
Om vi kommer fram till att du inte är utsänd, så omfattas du inte av svensk lagstiftning under tiden du jobbar i det andra landet. Det betyder att du inte har rätt till de flesta ersättningarna från Försäkringskassan. Kontakta myndigheterna i det landet om vad som gäller för dig.
När räknas jag som utsänd?
Du räknas som utsänd om allt det här stämmer in på dig:
Du utför ett jobb för din arbetsgivares räkning i ett annat land i högst två år, och din arbetsgivare fortsätter att bedriva verksamhet i Sverige under den tiden.
Du ersätter inte någon annan utsänd person på arbetsplatsen i det andra landet.
Du har omfattats av svensk socialförsäkringslagstiftning i minst en månad före utsändningen.
Du ska ansöka om intyg A1 som visar att du omfattas av svensk socialförsäkring under din utsändning. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Din arbetsgivare ska komplettera din ansökan genom att fylla i en blankett:
    6221 Arbetsgivarens uppgifter vid utsändning
    
Pdf.
Du kan ladda upp blanketten som en bilaga till din ansökan.
Om du inte kan använda e‑tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du är utsänd till ett annat land i flera omgångar och resterande tid arbetar i Sverige kan i stället reglerna om arbete i flera länder gälla för dig.
Arbeta i flera länder inom EU/EES eller i Schweiz och Storbritannien
Vad är intyg A1?
Du behöver ha intyg A1 när du jobbar som anställd eller egenföretagare i mer än ett land inom EU/EES, Schweiz och Storbritannien. Intyget visar vilket lands socialförsäkringslagstiftning du ska omfattas av. Det är det landet du kan få ersättning från och till det landet som sociala avgifter ska betalas för dig. Du får intyget från socialförsäkringsmyndigheten i det land vars lagstiftning du omfattas av. I Sverige är det Försäkringskassan. Intyget är giltigt till det datum som står på intyget eller tills myndigheten återkallar det.
Du eller din arbetsgivare kan visa upp intyget för berörda institutioner i de länder där du jobbar för att visa att sociala avgifter inte ska betalas för dig där.
Kontakta Försäkringskassan om din situation ändras
Ditt intyg A1 gäller inte om förutsättningarna ändras. I vissa situationer kan du behöva ett nytt intyg. Kontakta oss om
du har bytt arbetsplats i det land du är utsänd till
din utsändningsperiod har blivit kortare eller längre än planerat
du blir anställd av det företag som du sänts ut till
du blir blir anställd av en arbetsgivare i det landet du är utsänd till
du byter arbetsgivare i Sverige
det företag som du sänts ut till lånar ut dig till ett annat företag i samma land eller i ett annat land.
        Om du är egenföretagare och ska jobba tillfälligt i ett annat land
    
    
Du som är egenföretagare omfattas oftast av socialförsäkringslagstiftningen i det land där du bedriver din verksamhet. Men om du tillfälligt bedriver verksamhet i ett annat land kan du i vissa fall fortsätta att omfattas av svensk lagstiftning. Du ska i så fall ansöka om intyg A1. Kom ihåg att vissa uppgifter som du lämnar måste styrkas med kompletterande handlingar om din verksamhet. Du begär intyget genom att redogöra för din arbetssituation i e‑tjänsten.
            
                Ansök om intyg vid tillfälligt arbete utomlands
            
            
 Till e-tjänsten
Om du inte kan använda e‑tjänsten
Anmäl på blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om vi kommer fram till att du omfattas av svensk lagstiftning under tiden du arbetar för ditt företag tillfälligt i ett annat land skickar vi intyg A1 till dig.
Vad är intyg A1?
Du behöver ha intyg A1 när du jobbar som anställd eller egenföretagare i mer än ett land inom EU/EES, i Schweiz eller i Storbritannien. Intyget visar vilket lands socialförsäkringslagstiftning du omfattas av. Det är det landet du kan få ersättning från och till det landet som sociala avgifter ska betalas för dig. Du får intyget från socialförsäkringsmyndigheten i det land vars lagstiftning du omfattas av. I Sverige är det Försäkringskassan. Intyget är giltigt till det datum som står på intyget eller tills myndigheten återkallar det.
Du eller din arbetsgivare kan visa upp intyget för berörda institutioner i de länder som du jobbar för att visa att sociala avgifter inte ska betalas för dig där.
        Om du jobbar i ett annat nordiskt land och bor i Sverige (gränsarbetare)
    
    
Även du som pendlar mellan olika länder i Norden ska anmäla till Försäkringskassan innan du börjar jobba utomlands. Kontakta myndigheten i det land där du jobbar för att ta reda på vad som gäller för dig.
Myndigheter i de andra nordiska länderna
Danmark
Udbetaling Danmark (borger.dk)
 Länk till annan webbplats, öppnas i nytt fönster.
Norge
NAV (nav.no)
 Länk till annan webbplats, öppnas i nytt fönster.
Finland
Folkpensionsanstalten (kela.fin)
 Länk till annan webbplats, öppnas i nytt fönster.
Island
Tryggingastofnun (tr.is)
 Länk till annan webbplats, öppnas i nytt fönster.
Webbsidor om att jobba i ett annat nordiskt land och bo i Sverige
Det finns tre informationstjänster som vänder sig till dig som är eller funderar på att bli gränspendlare i Danmark, Norge eller Finland.
Øresunddirekt (Sverige-Danmark)
Øresunddirekt (oresunddirekt.se)
 Länk till annan webbplats, öppnas i nytt fönster.
Grensetjänsten (Sverige-Norge)
Grensetjänsten (grensetjansten.com)
 Länk till annan webbplats, öppnas i nytt fönster.
Nordkalottens Gränstjänst (Sverige, Finland och Norge)
Gränstjänst (granstjanst.se)
 Länk till annan webbplats, öppnas i nytt fönster.
        Om du jobbar i flera länder inom EU/EES, i Schweiz eller i Storbritannien
    
    
Särskilda regler gäller för dig som jobbar i flera länder. Läs mer på den här sidan:
Jobba i flera länder inom EU/EES, i Schweiz eller Storbritannien
 
Frågor och svar
Vad gäller om jag jobbar på distans?
Om du jobbar på distans räknas det som jobb i det land där du är när du utför dina arbetsuppgifter. Om du till exempel jobbar en del av din dag hemifrån, men din ordinarie arbetsplats är i ett annat land, så anses du jobbar i två länder. Läs mer om det på den här sidan:
Jobba i flera länder inom EU/EES, i Schweiz eller i Storbritannien
 
Jag studerar i ett annat land inom EU och har skaffat mig ett extrajobb. Behöver jag meddela Försäkringskassan?
Ja, du ska anmäla att du jobbar utomlands så att vi kan utreda om du ska fortsätta att omfattas av svensk socialförsäkringslagsstiftning .Du är försäkrad i det land där du jobbar och du kan inte vara försäkrad i två länder samtidigt. Du anmäler i e-tjänsten.
            
                Lämna uppgifter vid arbete, studier eller flytt utomlands
            
            
 Till e-tjänsten
Jag jobbar på fartyg som går mellan länder inom EU. Vad gäller för mig?
När du jobbar på ett havsgående fartyg räknas det som att du jobbar i det land vars flagg fartyget för. Det innebär att du omfattas av det landets socialförsäkringslagstiftning. Det spelar ingen roll om du jobbar som anställd eller som egenföretagare ombord på fartyget.
Om du bor i det land där din arbetsgivare har sin verksamhet omfattas du i stället av det landets lagstiftning, även om fartyget för ett annat lands flagg.
Om du jobbar på ett svenskflaggat fartyg, eller är bosatt i Sverige och din arbetsgivare har sin verksamhet här, så ska du ansöka om intyg A1 från Försäkringskassan som visar att du omfattas av svensk socialförsäkringslagstiftning. Använd e‑tjänsten för att ansöka.
            
                Ansök om intyg vid tillfälligt arbete utomlands
            
            
 Till e-tjänsten
Din arbetsgivare fyller i blankett 6221 som du sedan laddar upp i din ansökan.
    6221 Arbetsgivarens uppgifter vid utsändning
    
Pdf.
Om du inte kan använda Mina sidor, använd blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du arbetar på ett fartyg som för annat lands flagg ska du kontakta myndigheten i det landet för att ta reda på vad som gäller för dig.
Jag jobbar som flyg‑ och kabinpersonal. Vad gäller för mig?
Du som arbetar som flyg‑ eller kabinpersonal och har en stationeringsort inom EU/EES eller i Schweiz omfattas av socialförsäkringslagstiftningen i det land där din stationeringsort finns. Det är från det landet du kan få ersättning.
Om du är stationerad i Sverige ska du ansöka om intyg A1 från Försäkringskassan. Kom ihåg att bifoga handlingar som visar var du har din stationeringsort och vilka länder du flyger till och från, till exempel anställningsavtal och arbetsschema. Du ansöker i e‑tjänsten.
            
                Ansök om intyg vid tillfälligt arbete utomlands
            
            
 Till e-tjänsten
Din arbetsgivare fyller i blankett 6221 som du sedan laddar upp i din ansökan.
    6221 Arbetsgivarens uppgifter vid utsändning
    
Pdf.
Om du inte kan använda Mina sidor, använd blankett:
    6220 Begäran om intyg A1 eller intyg enligt socialförsäkringsavtal  
    
Pdf.
Om du inte är stationerad i Sverige ska du kontakta myndigheten i det land där du är stationerad för att ansöka om intyg A1. Kontakta Försäkringskassan om din stationeringsort är i ett land utanför EU/EES, Schweiz och Storbritannien.
Om du har mer än en arbetsgivare gäller andra regler för dig. Läs mer på den här sidan.
Jobba i flera länder inom EU/EES, i Schweiz eller i Storbritannien
Jag ska jobba som au‑pair i ett land inom EU. Vad gäller för mig?
Det beror på vilket land du ska arbeta i för reglerna skiljer sig mellan länderna. Kontakta oss så hjälper vi dig med vad som gäller i just din situation.
Kan Försäkringskassan göra undantag från reglerna om vilket lands socialförsäkringslagstiftning jag omfattas av?
Ja, det finns möjlighet att göra undantag från reglerna genom att Försäkringskassan träffar en överenskommelse med myndigheten i det andra landet. Du ansöker om undantag, så kallad dispens, hos myndigheten i det land vars lagstiftning du vill omfattas av.
Vill du omfattas av svensk lagstiftning ska du kontakta Försäkringskassan.
Hur mycket kostar vården i det land där jag jobbar?
Du betalar själv den patientavgift som finns i landet. Ta reda på vad som gäller i det land där du jobbar, eftersom patientavgiften och hur mycket vård som ingår kan skilja sig mycket från det svenska systemet.
Jag bor i Sverige men jobbar i ett annat land inom EU. Var ska jag skaffa mitt EU‑kort?
Du skaffar ditt EU‑kort från det land där du är försäkrad.
Jag jobbar i ett annat nordiskt land. Hur får jag ett nytt intyg om rätt till vårdförmåner i Sverige?
När ditt intyg slutat gälla kan du ansöka om ett nytt. Det gör du i e‑tjänsten.
            
                Ansök om intyg om rätt till vård
            
            
 Till e-tjänsten
Har jag rätt till vård i det land där jag jobbar?
Ja, du har rätt till vård i det land där du jobbar. Kontakta motsvarigheten till Försäkringskassan i det landet där du jobbar för mer information.
Har jag rätt till vård och tandvård i Sverige om jag bor i Sverige men jobbar i ett land utanför Norden?
Ja. Du behöver ansöka om intyg S1 (tidigare E106) från det land där du jobbar. Ansök om intyget hos motsvarigheten till Försäkringskassan i det landet. Du får intyget i två exemplar. Skicka dem i original till den här adressen:
Försäkringskassan
Utlandsärenden
Box 1164
621 22 Visby
Försäkringskassan kommer sedan att utfärda ett intyg som ger dig rätt till sjukvård, tandvård och läkemedel på samma sätt som personer som är försäkrade i Sverige.
Jag bor och jobbar i ett annat land inom EU. Mitt barn bor i Sverige och är beroende av min försörjning. Behöver jag göra något speciellt för att mitt barn ska få vård i Sverige?
Ja. Om du inte jobbar i Sverige behöver du ansöka om intyg S1 (tidigare E109) från det land där du jobbar. Ansök om intyget hos motsvarigheten till Försäkringskassan i det landet. Du får intyget i två exemplar. Skicka dem i original till den här adressen:
Försäkringskassan
Utlandsärenden
Box 1164
621 22 Visby
Vilken vård får jag med intyget om vårdförmåner?
När det land där du jobbar har godkänt intyget har du rätt till den vård som ingår i landets allmänna vårdsystem. Ta reda på vad som gäller i det landet.
Vad händer om jag inte har rätt till intyget om vårdförmåner?
Om Försäkringskassan anser att du fortfarande bor i Sverige har du bara rätt till vård som inte kan vänta tills du kommer hem. För att få sådan vård visar du upp ditt svenska EU‑kort.
Jag ska jobba som reseguide i ett EU-land. Kan jag fortfarande omfattas av svensk socialförsäkringslagstiftning?
Som reseguide omfattas du oftast av lagstiftningen i det land där du jobbar, men det kan finnas undantag som gör att du kan fortsätta att omfattas av svensk lagstiftning. Anmäl att du arbetar utomlands så kan vi utreda vilket lands socialförsäkringslagstiftning du ska omfattas av. Använd e‑tjänsten för att anmäla.
            
                Ansök om intyg vid tillfälligt arbete utomlands
            
            
 Till e-tjänsten
Din arbetsgivare fyller i blankett 6221 som du sedan laddar upp i din ansökan.
6221 Arbetsgivarens uppgifter vid utsändning
 Pdf, 747 kB.
Om du inte kan använda Mina sidor, använd blankett:
6220 Begäran om intyg A1 eller intyg enligt socialförsäkringsavtal
 Pdf, 1 MB.
        Relaterade länkar
    
Flytta utomlands
EU-familjeförmåner
Jobba i flera länder utanför EU/EES eller i Schweiz och Storbritannien
Studera utomlands
Aktuellt
Webbinarium för dig som ska arbeta som utsänd i Europa
Senast uppdaterad 
26 juni 2025