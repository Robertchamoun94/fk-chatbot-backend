Utomlands med barn - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Utomlands med barn
Om du och ditt barn ska vara utomlands behöver du ha koll på vad som gäller för ersättning från Försäkringskassan, till exempel barnbidrag och föräldrapenning. Du kan behöva anmäla till oss innan du lämnar Sverige. Kontakta oss om du är osäker.
När du reser eller flyttar utomlands kan det påverka din rätt till ersättning från Försäkringskassan. Det beror på vilken ersättning du får, hur länge du ska vara utomlands och till vilket land du reser. Om du får ersättning som du inte har rätt till kan du behöva betala tillbaka.
Föräldraledig utomlands
Du kan resa utomlands under din föräldraledighet och få föräldrapenning. Men bara om du är borta i högst sex månader. Om du ska vara borta längre måste du kontakta oss innan du reser.
Om ditt barn blir sjuk på semester utomlands
Du kan bara vabba om ditt barn blir sjuk i ett EU/EES-land eller Schweiz.
Om du eller ditt barn blir sjuk under semestern
Långsemester utomlands
Om du reser utomlands kan din rätt till ersättning från Försäkringskassan påverkas.
Utomlands i högst sex månader
Om du planerar att vara utomlands i högst sex månader har du som regel fortfarande rätt till ersättningar från Försäkringskassan.
Om du reser utanför EU, EES, Schweiz eller Storbritannien behöver du ansöka om medgivande för att fortsätta få graviditetspenning, sjukpenning och vab, eller om du ska adoptera och vill ta ut dina 10‑dagar medan du är utomlands.
            
                Begär medgivande för ersättning vid utlandsvistelse
            
            
 Till e-tjänsten
Utomlands i mer än sex månader
Om du planerar att vara borta i mer än sex månader har du som regel inte rätt till barnbidrag och föräldrapenning under utlandsvistelsen. Anmäl att du ska vara utomlands innan du lämnar Sverige. Annars kan du behöva betala tillbaka pengar som du inte har haft rätt till.
Det finns vissa undantag för dig som reser till ett land inom EU/EES. Kontakta oss för att få reda på vad som gäller i ditt fall.
Om du är utomlands i ett år eller mer ska du anmäla det till Skatteverket också.
Jag ska flytta utomlands. Ska jag ändra min folkbokföring? (skatteverket.se)
 Länk till annan webbplats, öppnas i nytt fönster.
Om ditt barn flyttar utomlands utan dig
Om ditt barn ska bo utomlands i mer än sex månader har du inte längre rätt till barnbidrag för hen. Även ditt bostadsbidrag kan påverkas av att barnet är utomlands. Anmäl till Försäkringskassan innan barnet lämnar Sverige. Annars kan du behöva betala tillbaka pengar som du inte har haft rätt till.
Om ditt barn ska bo utomlands ett år eller mer ska du anmäla det till Skatteverket också.
Jag ska flytta utomlands. Ska jag ändra min folkbokföring? (skatteverket.se)
 Länk till annan webbplats, öppnas i nytt fönster.
Så lämnar du uppgifter om en längre utlandsresa eller en flytt utomlands
Du ansvarar själv för att meddela oss om du reser utomlands och resan kan påverka din rätt till ersättningen.
            
                Lämna uppgifter vid arbete, studier eller flytt utomlands
            
            
 Till e-tjänsten
Flytta till ett annat land
Du som är svensk medborgare
 och ska flytta från Sverige ska meddela oss om det. Den som flyttar utomlands kan oftast inte få ersättningar eller vara försäkrad i Sverige. Men det beror på vilket land du flyttar till och hur länge du ska vara borta. Läs mer om att flytta utomlands:
Flytta utomlands
Du som inte är svensk medborgare
 och ska flytta från Sverige kommer inte längre ha rätt till ersättningar från oss. Men du kan ha rätt till ett ekonomiskt bidrag från Migrationsverket som hjälper dig och dina familjemedlemmar med kostnaderna för resan. På Migrationsverkets webbplats kan du läsa mer om frivillig återvandring och ansöka om bidraget:
Återvandringsbidrag (migrationsverket.se)
 Länk till annan webbplats, öppnas i nytt fönster.
Senast uppdaterad 
10 juni 2025