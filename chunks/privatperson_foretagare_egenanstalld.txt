Egenanställd - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Egenanställd
Vi har samlat sådant som gäller specifikt för dig som är egenanställd. Du räknas som egenanställd om du utför uppdrag och fakturerar via ett faktureringsföretag.
Om du är egenanställd är det faktureringsföretaget som har arbetsgivaransvaret för dig under tiden som du anlitar det. Det kan till exempel ha betydelse om du drabbas av en arbetsskada eller blir sjuk.
Den ersättning du kan få från Försäkringskassan baseras på den lön du får av faktureringsföretaget. Utifrån lönen räknar vi fram din sjukpenninggrundande inkomst (SGI), som ligger till grund för beräkning av bland annat föräldrapenning och sjukpenning.
När du ansöker om ersättning från oss fyller du i att du har inkomst från anställning och uppger faktureringsföretagets uppgifter för arbetsgivare.
Om du är eller ska bli förälder
Om du ska vara föräldraledig kan du få föräldrapenning från Försäkringskassan. Din föräldrapenning baseras på den lön du fått av faktureringsföretaget du anlitar. Detsamma gäller den ersättning du får när du vabbar.
Föräldrapenning
Vård av barn (vab)
Om du blir sjuk
Eftersom faktureringsföretaget är din arbetsgivare är det dit du ska sjukanmäla dig om du inte kan jobba på grund av sjukdom. Om arbetsgivaren bedömer att du inte kan jobba kan du få sjuklön i upp till 14 dagar. Om du fortfarande är sjuk efter 14 dagar ska de sjukanmäla dig till Försäkringskassan. Efter det kan du ansöka om sjukpenning från Försäkringskassan.
Sjukpenning för anställda
Senast uppdaterad 
17 juni 2025