Betala tillbaka bostadsbidrag - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Betala tillbaka bostadsbidrag
Du behöver betala tillbaka bostadsbidrag om du har haft högre inkomster än det du skrev i din ansökan. Försäkringskassan får uppgift om din inkomst från Skatteverket.
Om du ska betala tillbaka bostadsbidrag
& 
                        Om du behöver betala tillbaka bostadsbidrag
                    
2 minuter
Den här filmen handlar om vad du behöver göra om du fått ett beslut om att betala tillbaka ditt bostadsbidrag till Försäkringskassan.
Kontrollera att alla uppgifter stämmer
Om Skatteverkets inkomstuppgifter stämmer behöver du inte göra någonting. Du kommer att få ett beslut, där står när du senast måste betala.
Om inkomstuppgifterna från Skatteverket inte stämmer ska du vända dig dit. Om de ändrar uppgifterna så får vi veta det och ändrar ditt beslut om bostadsbidrag.
Om du tycker att uppgifterna från CSN inte stämmer ska du vända dig dit för att få ett 
underlag som visar de rätta uppgifterna. Underlaget skickar du sedan till Försäkringskassan.
Belopp under 1 200 kronor
Du behöver inte betala tillbaka om beloppet är mindre än 1 200 kronor. Samma gräns gäller för den som fått för lite bostadsbidrag, då belopp under 1 200 kronor inte ger rätt till någon extra utbetalning.
Om du inte betalar i tid
Om du inte betalar senast på förfallodagen får du en betalningspåminnelse. Om du fortfarande inte betalar eller ansöker om en avbetalningsplan, så lämnar vi skulden till Kronofogden.
Du kan få dela upp betalningen
När du har fått ett beslut om att betala tillbaka ser du vilket datum du senast ska betala. Om du inte kan betala hela beloppet på en gång kan du få dela upp betalningen, men du måste betala tillbaka hela skulden inom tolv månader.
            
                Mina sidor
            
            
 Till e-tjänsten
        Om du inte kan använda Mina sidor
    
    
Ring kundcenter på 
0771‑524 524
 eller ansök på blankett:
6850 Önskemål om avbetalningsplan
 Pdf, 884 kB.
Som regel måste du betala tillbaka
Om det finns särskilda skäl kan Försäkringskassan i vissa undantagsfall besluta att du inte behöver betala tillbaka för mycket utbetalt bostadsbidrag. Det kan bara bli aktuellt om följande tre villkor är uppfyllda:
Alla uppgifter i din ansökan var korrekta.
Du anmälde högre inkomst under det år som du fick bostadsbidraget, eller det kan anses ursäktligt att du inte gjorde det.
Du saknar möjlighet att betala tillbaka under en längre tid framöver.
Frågor och svar
Påverkas mitt nuvarande bostadsbidrag av att jag är skyldig er pengar?
Nej.
Kan jag få bostadsbidrag samtidigt som jag är skyldig er pengar?
Ja. Du kan se i Räkna på bostadsbidrag om du har rätt till bostadsbidrag och hur mycket pengar du kan få.
            
                Räkna på bostadsbidrag
            
            
 Till e-tjänsten
Jag får bostadsbidrag nu. Vad kan jag göra för att undvika att bli återbetalningsskyldig i framtiden?
Kom ihåg att höra av dig till oss om dina inkomster eller boendekostnader har förändrats sedan du gjorde din ansökan. Då kan vi justera dina utbetalningar nu.
De uppgifter ni har om mitt studiemedel stämmer inte. Vad ska jag göra?
Om du har betalat tillbaka studiemedel efter 2014 så behöver vi ett underlag från CSN som visar det. Studiemedel avser bidraget, inte lån.
De uppgifter ni har om min förmögenhet stämmer inte. Vad ska jag göra?
Om uppgiften om din förmögenhet inte är korrekt ska du skicka in ett underlag till Försäkringskassan som visar hur stor din förmögenhet var den 31 december aktuellt år.
Skriv ditt personnummer och ”Avstämning BOB” på underlaget och skicka det till:
Försäkringskassans Inläsningscentral
839 88 Östersund
Var kan jag se hur mycket jag har betalat in och om det är något kvar att betala?
Du hittar information om din skuld och dina inbetalningar på Mina Sidor.
            
                Mina sidor
            
            
 Till e-tjänsten
Kan jag själv bestämma hur mycket jag ska betala varje månad när jag ansöker om en avbetalningsplan?
Nej, skulden ska vara betald inom tolv månader. Så storleken på månadsbeloppet beror på hur stor skulden är.
Kan jag ändra min pågående avbetalningsplan?
Ja, men förutsättningen är att skulden blir slutbetald inom ett år. Du kan när som helst slutbetala din skuld eller göra en extra inbetalning.
Kan jag lägga till en ny skuld i min avbetalningsplan?
Du måste säga upp avbetalningsplanen och ansöka om en ny plan där båda skulderna ingår. Storleken på månadsbeloppet blir därför högre om du lägger till en ny skuld.
Tillkommer det några kostnader om jag väljer att dela upp betalningen?
Ja, du får betala ränta. Om du ansöker om en avbetalningsplan före förfallodagen slipper du betala uppläggningsavgift för avbetalningsplanen.
Du kan antingen betala genom avdrag på en ersättning som du får från Försäkringskassan eller med en avi. För varje avi tillkommer en administrativ avgift på 15 kronor. Om du inte betalar in i tid så skickar vi en påminnelse. Då tillkommer en påminnelseavgift på 60 kronor.
Jag har tappat bort/inte fått någon faktura. Var hittar jag betalningsinformationen?
Om du är ansluten till tjänsten Mina meddelanden skickas ditt inbetalningskort till din digitala brevlåda, annars kommer det hem till dig med papperspost.
Skaffa en digital brevlåda
        Relaterade länkar
    
Bostadsbidrag till barnfamiljer
Bostadsbidrag till unga (under 29 år)
Senast uppdaterad 
7 februari 2025