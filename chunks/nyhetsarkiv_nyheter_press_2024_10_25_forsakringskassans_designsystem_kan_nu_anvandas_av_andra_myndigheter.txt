Försäkringskassans designsystem kan nu användas av andra myndigheter - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Försäkringskassans designsystem kan nu användas av andra myndigheter
25 oktober 2024
Försäkringskassan öppnar upp och låter andra myndigheter och organisationer ta del av våra it-lösningar genom öppen källkod. Det gör att vi skapar nytta för fler och sparar skattepengar.
Under de senaste fem åren har Försäkringskassan skapat ett omfattande designsystem med riktlinjer och färdig kod för hur en it‑produkt eller tjänst kan se ut och uppfattas.
– Med öppen källkod har vi möjlighet att bli ännu bättre, säkrare och effektivare när vi utvecklar framtidens designsystem tillsammans med andra. I första hand kommer vi att samverka med andra myndigheter för att lösa gemensamma behov, säger Kristofer Nilsson, produktägare inom digitalt kundmöte på Försäkringskassans IT‑avdelning.
Försäkringskassans designsystem består av färdiga komponenter som kan liknas vid legobitar och som kan återanvändas. Det gör det snabbare och enklare att utveckla eller skapa nya digitala tjänster. Det är också kostnadseffektivt för en stor organisation och nu får andra, som inte har samma kapacitet att skapa sina lösningar, möjligheten utifrån detta ramverk. När lösningarna återanvänds bidrar det också till att designsystemet utvecklas vilket blir en vinst för båda parter.
EU verkar för att tekniska lösningar inom offentlig förvaltning ska delas när så är möjligt. Att vi nu öppnar upp våra system är ett exempel i den riktningen.
Ta del av Försäkringskassans designsystem via GitHub:
GitHub - Forsakringskassan/designsystem: Försäkringskassans Designsystem
 Länk till annan webbplats, öppnas i nytt fönster.
Till nyhetsarkivet