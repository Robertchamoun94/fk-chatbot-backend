Köpa eller anpassa bil för vuxen - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Köpa eller anpassa bil för vuxen
Om du har en varaktig funktionsnedsättning och har stora svårigheter att förflytta dig eller att åka kollektivt, så kan du få bilstöd. Du kan även få bidrag för att köpa fordon som moped eller motorcykel.
På den här sidan
        Letade du efter något annat?
    
Köpa eller anpassa bil för barn
Kan jag få bilstöd?
Du kan ha rätt till bilstöd om det här stämmer in på dig:
 
 
Du har stora svårigheter att förflytta dig
 
 
 
Svårigheterna är varaktiga
 
 
 
Du tillhör någon av bidragsgrupperna
 
 
 
Du är försäkrad i Sverige
 
 
Hur mycket kan jag få?
De finns 3 olika bidrag för att köpa bil: grundbidrag, anskaffningsbidrag och tilläggsbidrag. För motorcykel och moped finns grundbidrag och anskaffningsbidrag. Exakt hur mycket bilstöd du kan få beror på din inkomst och på vilka anpassningar du behöver.
Grundbidrag
Det högsta grundbidraget du kan få är
30 000 kronor för bil
12 000 kronor för motorcykel
3 000 kronor för moped.
Anskaffningsbidrag
Du som tjänar mindre än 220 000 kronor om året kan du få anskaffningsbidrag. Det lägsta bidrag som går att få är 4 000 kronor och det högsta är 40 000 kronor. Om du är gift eller sambo räknar vi i vissa situationer även med din partners inkomst.
Tilläggsbidrag
Du kan få tilläggsbidrag om det ställs särskilda krav på bilen du ska köpa.
Tilläggsbidraget är:
50 000 kronor om du behöver köpa en bil som måste anpassas på grund av din funktionsnedsättning.
60 000 kronor om du behöver köpa en bil i vilken du ska sitta kvar i rullstol under resan, behöver flytta från rullstol till bilsäte inne i bilen eller ta med motordriven rullstol eller jämförbart hjälpmedel.
Du kan också få bidrag för vissa anordningar när bilen behöver vara utrustad med dessa för att du ska kunna använda den.
Bidrag för originalmonterade anordningar
Så mycket kan du få som mest för olika originalmonterade anordningar:
Anordning
Högsta belopp
automatisk växellåda
16 400 kronor
automatisk öppning och stängning av baklucka
6 300 kronor
elmanövrerad förarstol, minst 6‑vägsjustering
8 400 kronor
elmanövrerad förarstol med utökade ergonomiska egenskaper
13 900 kronor
Automatisk öppning och stängning av skjutdörr
7 800 kronor per dörr
Helläderklädsel
11 500 kronor
Nyckellöst system för start av motor och låsning eller upplåsning av dörrar
5 500 kronor
Backkamera
4 600 kronor
Fjärrmanövrerad bränsledriven kupévärmare
14 000 kronor
Elektriskt uppvärmd vindruta
3 900 kronor
Om du ska köpa bil
Du kan inte få bidrag för inköp av en bil som du eller någon i din familj redan äger eller tidigare har ägt. Du behöver därför vänta in Försäkringskassans beslut innan du köper eller tecknar ett avtal om att köpa en bil.
Bilstöd kan oftast betalas ut vart 9:e år. Du kan få det tidigare om du kan visa att bilen har gått minst 18 000 mil sedan du köpte den, eller om du behöver en ny bil av medicinska skäl eller trafiksäkerhetsskäl. Du kan däremot inte få det tidigare för att bilen är i dåligt skick. Inte heller för löpande kostnader som till exempel försäkring, service och bränsle.
Om du behöver anpassa en bil
Du kan ansöka om anpassningsbidrag för vissa kostnader om du behöver anpassa en bil för att kunna använda den. Du kan även få det för moped eller motorcykel.
Vi kommer att kontakta dig efter att vi har fått din ansökan. Du kommer då att få mer information om de regler som gäller och vilka krav som kan komma att ställas på bilen. Oftast kan du få bidrag som täcker kostnaden för den anpassning som bedöms vara nödvändig.
Om din bil är anpassad kan det ändra värdet på din bil. Prata därför med ditt försäkringsbolag så att även anpassningen är försäkrad. Är den inte det, så kan du bli helt utan ersättning från försäkringsbolaget för själva anpassningen om det händer något med bilen.
Om din anpassning går sönder så kan du ansöka om ersättning för reparationskostnader.
            
                Ansök om bidrag för reparation av anpassning
            
            
 Till e-tjänsten
Gör så här för att ansöka
 
Steg
 1
 
Skaffa ett läkarutlåtande
 
Försäkringskassan behöver ett läkarutlåtande för att kunna utreda om du kan få bilstöd. Det ska beskriva
dina svårigheter att förflytta dig eller att åka kollektivt
hur länge och i vilken omfattning dina svårigheter kommer att finnas kvar.
Om du ska köra bilen själv ska det stå i läkarutlåtandet att du uppfyller de medicinska kraven för att ha körkort.
Steg
 2
 
Ansök
 
            
                Ansök om bilstöd
            
            
 Till e-tjänsten
Behöver du ansöka på blankett?
5014 Ansökan om bilstöd
 Pdf, 886 kB.
Frågor och svar
 
 
Vad händer om jag gör mig av med bilen?
 
 
Senast uppdaterad 
23 juni 2025