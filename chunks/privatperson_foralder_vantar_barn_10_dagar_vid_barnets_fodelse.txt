10-dagar vid barnets födelse - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
10-dagar vid barnets födelse
Teckenspråk
 
& 
                        10 dagar
                    
7 minuter
Den här filmen vänder sig till dig som vill få information om hur du anmäler 10-dagars ledighet vid barnets födelse.
 
Den förälder som inte föder barnet har rätt att vara ledig från arbetet och få ersättning för 10 dagar i samband med att barnet föds. Det gäller även dig som avstår från a‑kassa eller egenföretagare. Ersättningen kallas 10-dagar eller tillfällig föräldrapenning i samband med barns födelse.
Vem kan få ersättning för 10‑dagar?
Ersättningen betalas i första hand ut till den förälder som inte föder barnet. Även andra närstående personer kan ha rätt till ersättning. Ett exempel är om du är ensamstående. Ett annat är om den andra föräldern vårdas på sjukhus och inte har möjlighet att använda dagarna innan det gått 60 dagar sen du och barnet kom hem från förlossningen.
Du som tar ut 10‑dagar måste vara försäkrad i Sverige. Det är du i regel om du bor och arbetar här. Om du bor eller arbetar i olika länder kan det finnas undantag, liksom om du nyligen flyttat hit. Barnet måste bo i Sverige, inom EU/EES eller i Schweiz.
Försäkrad i Sverige
Hur mycket pengar kan jag få?
Ersättningen för 10 dagar är lite mindre än 80 procent av din vanliga inkomst, men det finns ett tak för hur mycket pengar du kan få. Om du tjänar mer än 7,5 prisbasbelopp så får du inte ersättning för den del av din inkomst som ligger över taket.
Så ansöker du om ersättning för 10‑dagar
Ansök
När du har börjat arbeta eller söka arbete igen använder du e-tjänsten Ansök om 10-dagar för att ansöka om pengar för de dagar du skulle ha arbetat.
Du kan ta ut dem från den dagen då förlossningen börjar, och längst till och med 60:e dagen räknat från barnet kom hem från sjukhuset. Kom ihåg att ansöka senast 90 dagar efter den första dagen som du var hemma med barnet.
Exempel:
Förlossningen börjar 1 juni. Ni kommer hem från förlossningen med barnet 4 juni.
Du som inte födde barnet kan ta ut dina 10 dagar under perioden 1 juni‑2 augusti.
            
                Ansök om 10-dagar
            
            
 Till e-tjänsten
Utbetalning
Ditt föräldraskap måste vara fastställt innan du kan få ersättning för 10-dagar, men kom ihåg att du måste ansöka senast 90 dagar efter den första dagen som du var hemma med barnet. Om du är gift med den som födde barnet behöver du inte bekräfta föräldraskapet.
Under barnets första 14 dagar kan du bekräfta föräldraskapet digitalt på Skatteverkets webbplats. Detta gäller för barn födda 1 januari 2022 eller senare.
Bekräfta att du blivit förälder (skatteverket.se)
 Länk till annan webbplats, öppnas i nytt fönster.
Utbetalningsdatum och handläggningstider
När syns utbetalningen på Mina sidor?
Du kan se din utbetalning en bankdag innan pengarna kommer.
Hjälp oss göra vår webbplats bättre
Svara på enkäten och berätta vad du tycker om webbplatsen.
Till enkäten
 Länk till annan webbplats, öppnas i nytt fönster.
Frågor och svar
Vi har fått tvillingar – får vi fler än 10‑dagar då?
Ja, du får alltid ersättning för 10 dagar per barn. Vid tvillingfödsel får du 20 dagar, vid trillingfödsel 30 dagar, och så vidare.
Kan jag vara hemma halva dagar?
Ja, det går bra. Du kan ansöka om ersättning för 25, 50 eller 75 procent av din vanliga arbetstid. Du kan alltså ta ut 20 halva dagar istället för 10 hela. Du kan även ta ut 1/8-dels dagar, som motsvarar 12,5 procent av normalarbetstiden.
Kan jag ansöka på webben om jag har skyddade personuppgifter?
Nej, du kan inte ansöka eftersom det kräver inloggning med personnummer. Ring till Försäkringskassan så skickar vi hem en blankett till dig. Tänk på att Försäkringskassan måste få din ansökan senast 90 dagar efter den första dagen som du var hemma med barnet.
Kan jag ansöka på Mina sidor om jag eller den andra föräldern har ett utländskt personnummer?
Nej, båda föräldrarna måste ha svenska personnummer eller samordningsnummer för att kunna ansöka på Mina sidor.
Om du har svenskt personnummer eller samordningsnummer men inte den andra föräldern kan du istället ansöka på blankett. Ring kundcenter på 
0771‑524 524
 för att beställa en blankett. Du kan inte ladda ner blanketten här på webbplatsen.
Om ingen av er har svenskt person­nummer eller samordnings­nummer kan ni inte få ersättning för 10‑dagar.
Jag ska bli förälder på egen hand. Kan en närstående få ersättning för 10‑dagar?
Om föräldern som varit gravid är ensamstående kan Försäkringskassan bevilja en annan person de tio dagarna istället. En förutsättning för att kunna få ersättning för dessa dagar är att man avstår från sitt arbete. För att en närstående ska få rätt till ersättning måste du kontakta Försäkringskassan.
Jag är förälder till ett barn som ska få ett yngre syskon men jag är inte förälder till det nyfödda barnet. Kan jag få ersättning för 10‑dagar för att ta hand om mitt barn?
Ja. Om du är förälder till ett äldre barn i familjen men inte förälder till det nyfödda barnet, kan du använda dagarna för att vårda det äldre barnet. Du och det nyfödda barnets förälder måste vara överens. Barnets förälder måste kontakta Försäkringskassan för att du ska få rätt till ersättning.
        Relaterade länkar
    
För dig som adopterar
10-dagar vid barns adoption
Hur påverkar föräldraledigheten pensionen?
Småbarnstiden kan påverka din pension (pensionsmyndigheten.se)
 Länk till annan webbplats, öppnas i nytt fönster.
Tips från Försäkringskassan
        Chatta med våra experter
    
Ska du bli förälder? Ställ dina frågor om bland annat föräldrapenning och 10-dagar i vår chatt.
        Chatt för blivande föräldrar
        
    
        Tillskott i familjen?
    
Vi ger dig och din partner personliga checklistor, smarta tips och påminnelser.
        Vänta barn-guiden
        
    
        Har du koll på SGI?
    
Här får du veta vad SGI är och hur den påverkar hur mycket du kan få i ersättning.
        Sjukpenninggrundande inkomst (SGI)
        
    
        Har du frågor om föräldra­försäkringen?
    
Få svar på vår Facebooksida.
        Ställ din fråga
        
    
Senast uppdaterad 
15 februari 2025