Köpa assistans från assistansanordnare - Försäkringskassan
Kakor på Försäkringskassan
 
På forsakringskassan.se använder vi kakor (cookies) för att webbplatsen ska fungera så bra som möjligt för dig.
Vi använder också kakor för webbanalys för att göra webbplatsen bättre.
 
Så här använder Försäkringskassan kakor
 
Godkänner du att vi också använder kakor för webbanalys?
 
Ja, jag godkänner alla kakor
 
Nej, jag godkänner bara nödvändiga kakor
Gå till innehåll
Tänk på att...
Din webbläsare är av en äldre modell. Det innebär att du kanske inte kan använda alla funktioner på webbplatsen. Vi rekommenderar att du uppdaterar till en nyare version.
Köpa assistans från assistansanordnare
Det här gäller dig som köper assistans för dig själv eller ditt barn. Här hittar du våra krav på assistansanordnare och hur du gör för att redovisa till oss.
På den här sidan
Välj vem du ska köpa assistans av
Du kan köpa assistans av din kommun eller av en privat assistansanordnare. Du behöver ha ett avtal med den anordnare du väljer och du ska löpande redovisa till Försäkringskassan.
En privat assistansanordnare måste ha tillstånd från Inspektionen för vård och omsorg (Ivo) för att bedriva personlig assistans. Du kan kontrollera hos Ivo om anordnaren har det. Om anordnaren inte har tillstånd kan Försäkringskassan inte betala ut assistansersättningen.
Om personlig assistans och tillstånd för anordnare (ivo.se)
 Länk till annan webbplats, öppnas i nytt fönster.
Om anordnaren ska vara betalningsmottagare
Huvudregeln är att assistansersättningen betalas ut till dig, men när du köper assistans kan du begära att din assistansersättning ska betalas direkt till anordnaren.
Om du köper assistans från en privat assistansanordnare måste vissa förutsättningar vara uppfyllda för att de ska kunna ta emot ersättningen.
En privat assistansanordnare måste
ha tillstånd från Inspektionen för vård och omsorg (Ivo) för att bedriva personlig assistans
vara godkänd för F-skatt
vara registrerad som arbetsgivare hos Skatteverket.
Förutsättningarna måste vara uppfyllda vid varje utbetalningstillfälle. Om förutsättningarna ändras kan de inte fortsätta vara betalningsmottagare.
Så redovisar du utförd assistans
Varje månad ska din assistansanordnare lämna in tidsredovisningar och du ska lämna in räkning för den assistans som du har fått. När du redovisar till oss digitalt blir det lättare för oss att stämma av uppgifterna och det gör att du snabbare kan få din utbetalning.
Du kan lämna in räkningen på tre sätt:
            
                Lämna in räkning för utförd assistans via e-tjänsten
            
            
 Till e-tjänsten
Hitta en systemleverantör som kan lämna in räkning till Försäkringskassan
3057 Räkning för utförd assistans
 Pdf, 757 kB.
3057 Räkning för utförd assistans – hjälp att fylla i blanketten
 Pdf, 333 kB.
Redovisning om du får högre timbelopp
Om du har blivit beviljad ett högre timbelopp än schablonbeloppet ska du även redovisa kostnaderna varje månad på räkningen. Du ska redovisa kostnaderna för
lön (utom ob-tillägg) och lönebikostnader
lön i form av ob-tillägg
assistansomkostnader
utbildningskostnader
arbetsmiljöinsatser och personalomkostnader
administrationskostnader.
Utbetalning i efterskott
När Försäkringskassan har fått redovisningen för månaden betalas assistansersättningen ut i efterskott.
Utbetalningsdatum och handläggningstider
Assistansersättningen betalas ut med ett schablonbelopp per timme. Om du har särskilda skäl kan du beviljas ett högre timbelopp.
Se aktuella belopp för assistansersättning
Situationer när assistansersättning inte kan betalas ut
Försäkringskassan kan inte betala ut assistansersättning
när en person under 18 år har utfört assistansen
när en assistent har utfört assistans på arbetstid som överstiger den tid som anges i lagen om arbetstid med mera i husligt arbete (1970:943), eller i kollektivavtal som uppfyller kraven i arbetstidslagen
när den som har utfört assistansen inte klarar av att jobba som personlig assistent på grund av ålder, sjukdom eller liknande.
Assistansersättning kan inte heller betalas ut om assistansen har utförts av en privat assistansanordnare som
saknar tillstånd från Ivo
har tillstånd som inte omfattar den grupp i personkretsen, eller den ålderskategori som du tillhör.
Frågor och svar
 
 
Kan Försäkringskassan hjälpa mig med att välja assistansanordnare?
 
 
Letade du efter något annat? 
Du som har assistansersättning
Senast uppdaterad 
19 juni 2025