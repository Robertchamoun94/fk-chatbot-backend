ap om organisationens olika delar.
Prata om problemen
På arbets­platser med låga sjukskrivningstal diskuterar och löser man vardagliga problem i högre grad, och de följs också upp bättre än på arbetsplatser med genomsnittliga eller höga sjukskrivnings­tal. De risker som kan finnas i arbets­miljön kommuniceras tydligt och kännedomen om hur man kan hantera riskerna är hög. På arbets­platser med höga sjukskrivnings­tal tycks vardagliga problem som rapporteras till chefer oftare sorteras in i pärmar och lämnas utan åtgärd.
På arbets­platser med låga sjuktal är det högt i tak och det finns ett tillåtande klimat för att kritisera och peka på miss­förhållanden. Att ha delade meningar om saker och ting ses inte som ett problem utan något som kan föra utvecklingen framåt.
Ha en plan för kommunikationen
En fungerande struktur för kommunikation kännetecknas bland annat av att anställda informeras vid regelbundna formella möten och att det finns en samsyn inom organisationen gällande styrsystem och riktlinjer.
På arbets­platser med låga sjukskrivnings­tal fungerar kommunikationen såväl uppåt och nedåt som i sidled. Man arbetar medvetet med flera olika kommunikations­vägar där telefon­samtal och personliga möten spelar en viktig roll.  För att kommunikationen ska fungera krävs både tid och engagemang från alla på arbets­platsen.
Nyckel 4: Synen på hälsa och sjuk­frånvaro
För att skapa en frisk arbetsplats krävs fungerande system och samsyn inom organisationen för att fånga upp anställda som riskerar att bli sjuk­skrivna. De mest avgörande insatserna sker alltid innan en anställd blir sjuk­skriven. Det kan både vara insatser av före­byggande och rehabiliterande karaktär, det viktiga är att åtgärderna sätts in tidigt.
Mer om synen på hälsa och sjukfrånvaro
Arbetsplatser med låga sjukskrivnings­tal har tydliga system för hälsa och sjuk­frånvaro. De är medvetna om sjukfrånvarons omfattning, förändring över tid och orsaker. I det arbetet ingår det att ha en rehabiliterings­policy och att arbeta aktivt med det förebyggande arbetet. Varje chef vet hur han eller hon ska agera om någon av de anställda inte mår bra.
Aktiv sjuks­krivning
Aktiv sjukskrivning innebär att den som är sjuk­skriven erbjuds kontinuerlig kontakt med arbetsplatsen under sjuks­krivningen. Kanske går det till och med att arbeta deltid eller att i alla fall delta i möten och informationsträffar på jobbet? Varje form av delaktighet är värdefull.
Anpassade arbetsuppgifter
Anpassade arbetsuppgifter är också en framgångs­faktor för att minska sjuk­frånvaro. På arbets­platser med låga sjukskrivnings­tal finns en beredskap för anpassning av arbetsuppgifter och av arbets­tider.
Om det fungerar att byta eller förändra arbets­uppgifter under en period blir det lättare för de anställda att närvara på jobbet även om arbets­förmågan är nedsatt. För att cheferna ska vara trygga i arbetet med att hantera tecken på ohälsa behövs stödjande resurser från personal­avdelning och företags­hälsovård.
Relaterade länkar
Stöd till arbetsgivare
Att förebyg