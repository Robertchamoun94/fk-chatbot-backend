at att delaktighet ökar både engagemang och tillfredsställelse på jobbet. Människor som känner sig delaktiga har också bättre kontroll över sin arbet­ssituation och därmed bättre förmåga att hantera de krav som ställs.
Mer om delaktighet
De anställda är en viktig resurs i förändring­sarbetet och ledningen förväntar sig att de ska vara delaktiga, eftersom förbättrings­arbetet i sig är en process som tränar människor i att ta mer ansvar. På arbetsplatser med låga sjuktal finns uttalade strategier och inbyggda rutiner för att göra de anställda delaktiga i förbättrings­arbetet.
Dialog
På arbets­platser med låg sjukfrånvaro präglas verksamheten av dialog mellan ledning och anställda. Ledningen lyssnar på de anställda, till exempel när det gäller önskemål om arbetstider och arbetsvillkor eller när man tar vara på skydds­ombudens och anställdas erfarenheter inför beslut som rör arbets­miljön.
Gemensamma värderingar
Förankrade värderingar och visioner bidrar också till delaktighet. Alla arbets­platser använder sin historia, sina erfarenheter och sitt kunnande för utveckling och förbättring. På arbetsplatser med låga sjukskrivningstal arbetar man metodiskt och systematiskt för att förankra organisationens värderingar. Ambitionen är en gemensam plattform där de anställda omfattas av värderingarna och handlar utifrån dem.
Tydliga roller
Det är viktigare att ha ett tydligt handlings­utrymme än att ha stort handlings­utrymme. Det handlar om att tydliggöra roller och ansvar, att ha tydliga mål som inte krockar med varandra, tillräckliga resurser och tillräckligt stöd. På så vis skapas en delaktighet som bidrar till minskad sjuk­frånvaro.
Nyckel 3: Kommunikation och kännedom
Ordet kommunicera betyder ”göra gemensamt”, och fungerande kommunikation är en viktig faktor på friska arbetsplatser. På arbet­splatser med låg sjuk­frånvaro har medarbetarna stor kunskap och kännedom om verksamheten i hela organisationen. Det finns en stor öppenhet, inte minst om bekymmer och problem.
Fungerande kommunikation bidrar till att cheferna har en bättre bild av vad som händer i organisationen och därmed också bättre förutsättningar i sin ledarroll.
Mer om kommunikation och kännedom
Arbet­splatser med sjukfrånvaro under genomsnittet präglas också i högre utsträckning än andra av att medarbetarna har lätt att göra sig hörda, få återkoppling och information om vad som händer i organisationen. Det finns stor kännedom om arbetsplatsens regler och rutiner och de anställda har god kunskap om organisationens olika delar.
Prata om problemen
På arbets­platser med låga sjukskrivningstal diskuterar och löser man vardagliga problem i högre grad, och de följs också upp bättre än på arbetsplatser med genomsnittliga eller höga sjukskrivnings­tal. De risker som kan finnas i arbets­miljön kommuniceras tydligt och kännedomen om hur man kan hantera riskerna är hög. På arbets­platser med höga sjukskrivnings­tal tycks vardagliga problem som rapporteras till chefer oftare sorteras in i pärmar och lämnas utan åtgärd.
På arbets­platser med låga sjuktal är det högt i tak och det finns ett tillåtande klimat