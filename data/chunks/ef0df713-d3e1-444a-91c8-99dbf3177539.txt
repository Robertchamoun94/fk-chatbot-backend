Fyra nycklar för långtidsfriska arbetsplatser
Svensk forskning har visat att det finns fyra viktiga faktorer, nycklar, för att få personalen på en arbetsplats att må bra och hålla sig långtids­frisk. Här får du lära dig mer om hur man skapar en frisk arbetsplats och friska medarbetare.
Nyckel 1: Ledarskap och kompetens­försörjning
Flera forsknings­studier visar att ledarskapet är en avgörande faktor för hur människor mår på en arbetsplats.
Ett stödjande, tillitsfullt ledarskap reducerar stress, samtidigt som det ökar effektiviteten och motivationen i organisationen. Ledare på arbetsplatser med låga sjukskrivningstal ser inte bara till produktionsmål och tekniska hinder, utan även till hur individer och grupper fungerar.
Mer om ledarskap och kompetensförsörjning
Arbetsplatser som har en sjukfrånvaro som ligger under genom­snittet känne­tecknas i högre utsträckning än andra av ett ledarskap som delegerar ansvar och visar förtroende för sina medarbetare, snarare än chefer som detaljstyr och kontrollerar.
Lyhördhet och empati är viktiga egenskaper för ledarskapet på de här arbetsplatserna. På arbets­platser med låga sjukskrivnings­tal arbetar man också strukturerat och målmedvetet med ledarskapsutveckling och stöd till ledarna, liksom med kompetens­utveckling i ett bredare perspektiv.
Coachning och hjälp med att prioritera och delegera arbets­uppgifter är några delar.
Kompetens­utveckling av medarbetarna
Kompetens­utveckling är en viktig faktor i friska arbets­platser. Den kan bestå av olika saker, till exempel utbildningar eller att prova på nya arbets­uppgifter och ”gå bredvid” någon kollega som har en annan roll.
Kompetens­utvecklingen måste inte vara strikt kopplad till arbets­platsens behov – man ser också ett värde i personlig utveckling för individen: nöjda anställda är ett värde i sig själv.
Arbetsmiljön på agendan
På arbetsplatser med låga sjukskrivningstal är inte arbetsmiljöarbetet något som bara nämns i årsredovisningen, utan något man arbetar aktivt med. Arbetsmiljöarbetet har hög prioritet hos ledningen och finns med som en del av verksamhetsstyrningen. På de här arbetsplatserna används företagshälsovården eller annan extern resurs i det förebyggande arbetet med att skapa förutsättningar för god hälsa på arbetsplatsen.
Nyckel 2: Delaktighet
Att de anställda känner att de har inflytande och möjlighet att påverka sin situation är viktigt. Flera studier har visat att delaktighet ökar både engagemang och tillfredsställelse på jobbet. Människor som känner sig delaktiga har också bättre kontroll över sin arbet­ssituation och därmed bättre förmåga att hantera de krav som ställs.
Mer om delaktighet
De anställda är en viktig resurs i förändring­sarbetet och ledningen förväntar sig att de ska vara delaktiga, eftersom förbättrings­arbetet i sig är en process som tränar människor i att ta mer ansvar. På arbetsplatser med låga sjuktal finns uttalade strategier och inbyggda rutiner för att göra de anställda delaktiga i förbättrings­arbetet.
Dialog
På arbets­platser med lå